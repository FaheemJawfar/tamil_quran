<?xml version="1.0" encoding="utf-8"?>

<quran>
    <sura index="1" name="">
        <aya index="1" text="அளவிலா அருளாளன், நிகரிலா அன்பாளன் அல்லாஹ்வின் பெயரால்.1"/>
        <aya index="2" text="அகிலங்களின் இறைவனாகிய அல்லாஹ்வுக்கே எல்லாப் புகழும்.2"/>
        <aya index="3" text="(அவன்) அளவிலா அருளாளன்; நிகரிலா அன்பாளன்."/>
        <aya index="4" text="தீர்ப்பு நாளின் அரசன்."/>
        <aya index="5" text="உன்னையே நாங்கள் வணங்குகிறோம். உன்னிடமே உதவி தேடுகிறோம்."/>
        <aya index="6" text="எங்களை நேரான வழியில் நடத்துவாயாக!"/>
        <aya index="7"
            text="(அது) நீ யாருக்கு அருள் புரிந்தாயோ அவர்களின் வழி! அவர்கள் (உன்னால்) கோபிக்கப்பட்டவர்கள் அல்ல; வழி தவறியவர்களும் அல்ல!"/>
    </sura>
    <sura index="2" name="">
        <aya index="1" text="அலிஃப், லாம், மீம்.3"/>
        <aya index="2"
            text="இது வேதமாகும். இதில் எவ்விதச் சந்தேகமும் இல்லை. இறையச்சமுடையோருக்கு வழிகாட்டியாகும்."/>
        <aya index="3"
            text="அவர்கள் மறைவானவற்றின்மீது நம்பிக்கை கொள்வார்கள்; தொழுகையை நிலைநிறுத்துவார்கள்; அவர்களுக்கு நாம் வழங்கியதிலிருந்து செலவும் செய்வார்கள்."/>
        <aya index="4"
            text="(நபியே!) இன்னும் அவர்கள், உமக்கு அருளப்பட்டதையும், உமக்கு முன் அருளப்பட்டதையும் நம்புவார்கள். இறுதி நாளையும் அவர்கள் உறுதியாக நம்புவார்கள்."/>
        <aya index="5"
            text="இவர்களே தம் இறைவனின் நேர்வழியில் உள்ளவர்கள். இவர்களே வெற்றி பெறுவோர்."/>
        <aya index="6"
            text="இறைமறுப்பாளர்களை நீர் எச்சரிப்பதும், எச்சரிக்காமல் இருப்பதும் அவர்களுக்குச் சமமே! அவர்கள் இறைநம்பிக்கை கொள்ள மாட்டார்கள்."/>
        <aya index="7"
            text="அவர்களின் உள்ளங்கள்மீதும், செவிப்புலன்மீதும் அல்லாஹ் முத்திரையிட்டு விட்டான். அவர்களின் பார்வைகள்மீது திரை இருக்கிறது. அவர்களுக்குக் கடும் வேதனையும் உள்ளது."/>
        <aya index="8"
            text="அல்லாஹ்வையும், இறுதி நாளையும் நம்பிக்கை கொண்டோம் என்று கூறுவோரும் மனிதர்களில் உள்ளனர். ஆனால் அவர்கள் இறைநம்பிக்கையாளர்கள் அல்ல!"/>
        <aya index="9"
            text="அவர்கள் அல்லாஹ்வையும், இறைநம்பிக்கை கொண்டோரையும் ஏமாற்ற முனைகின்றனர். ஆனால் அவர்கள் தங்களையே ஏமாற்றிக் கொள்கின்றனர். (இதை) அவர்கள் உணர மாட்டார்கள்."/>
        <aya index="10"
            text="அவர்களுடைய உள்ளங்களில் நோயுள்ளது. ஆகவே அவர்களுக்கு நோயை அல்லாஹ் அதிகப்படுத்தி விட்டான். அவர்கள் பொய்யுரைப்போராக இருந்ததன் காரணமாக அவர்களுக்குத் துன்புறுத்தும் வேதனையும் உள்ளது."/>
        <aya index="11"
            text="&quot;பூமியில் குழப்பம் விளைவிக்காதீர்கள்&quot; என்று அவர்களிடம் கூறப்பட்டால், &quot;நாங்கள் சீர்திருத்தவாதிகளே&quot; என அவர்கள் கூறுகின்றனர்."/>
        <aya index="12" text="அறிந்து கொள்க! அவர்களே குழப்பவாதிகள். எனினும் அவர்கள் உணர்வதில்லை."/>
        <aya index="13"
            text="&quot;மக்கள் இறைநம்பிக்கை கொண்டது போல் நீங்களும் இறைநம்பிக்கை கொள்ளுங்கள்&quot; என்று அவர்களிடம் கூறப்பட்டால், &quot;மூடர்கள் இறைநம்பிக்கை கொண்டது போல் நாங்களும் இறைநம்பிக்கை கொள்வோமோ?&quot; எனக் கேட்கின்றனர். அறிந்து கொள்க! அவர்கள்தான் மூடர்கள். எனினும் அவர்கள் அறிவதில்லை."/>
        <aya index="14"
            text="அவர்கள், இறைநம்பிக்கை கொண்டோரைச் சந்தித்தால், &quot;நாங்களும் இறைநம்பிக்கை கொண்டிருக்கிறோம்&quot; என்று கூறுகின்றனர். தமது ஷைத்தான்க(ளான தீயவர்க)ளுடன் அவர்கள் தனித்திருக்கும்போது &quot;நாங்கள் உங்களுடன்தான் இருக்கின்றோம். நாங்கள் (இறைநம்பிக்கையாளர்களைக்) கேலி செய்பவர்களே!&quot; என்று கூறுகின்றனர்."/>
        <aya index="15"
            text="அவர்களை அல்லாஹ் கேலி செய்கிறான்; தமது வரம்புமீறலில் தடுமாறுவோராக அவர்களை விட்டுவிடுகிறான்."/>
        <aya index="16"
            text="இத்தகையோரே நேர்வழிக்குப் பதிலாக வழிகேட்டை விலைக்கு வாங்கியவர்கள். அவர்களின் வியாபாரம் லாபமளிக்கவில்லை. அவர்கள் நேர்வழி பெற்றவர்களாகவும் இருக்கவில்லை."/>
        <aya index="17"
            text="அவர்களுக்கு எடுத்துக்காட்டு, நெருப்பு மூட்டிய ஒருவனைப் போன்றதாகும். அவனைச் சுற்றிலும் அது ஒளி வீசியபோது அவர்களுடைய ஒளியை அல்லாஹ் போக்கி விட்டான். அவர்கள் பார்க்க முடியாதவாறு அவர்களை இருள்களில் விட்டு விட்டான்."/>
        <aya index="18"
            text="(அவர்கள்) செவிடர்கள்; ஊமைகள்; குருடர்கள். எனவே அவர்கள் (நேர்வழியின் பக்கம்) மீள மாட்டார்கள்."/>
        <aya index="19"
            text="அல்லது (இவர்களுக்கு எடுத்துக்காட்டு), வான்மழை போன்றதாகும். அதில் இருள்களும், இடியும், மின்னலும் உள்ளன. இடிகளால் மரணத்திற்குப் பயந்து, தமது விரல்களைத் தமது காதுகளில் வைக்கின்றனர். இறைமறுப்பாளர்களை அல்லாஹ் சூழ்ந்தறிபவன்."/>
        <aya index="20"
            text="அம்மின்னல், அவர்களின் பார்வைகளைப் பறிக்கப் பார்க்கின்றது. அது அவர்களுக்கு ஒளிவீசும் போதெல்லாம் அதில் அவர்கள் நடக்கின்றனர். அவர்களுக்கு இருளாகிவிடும் போது நின்று விடுகின்றனர். அல்லாஹ் நாடியிருந்தால் அவர்களின் செவிகளையும் பார்வைகளையும் பறித்திருப்பான். ஒவ்வொரு பொருளின்மீதும் அல்லாஹ் ஆற்றலுடையவன்."/>
        <aya index="21"
            text="மனிதர்களே! உங்களையும், உங்களுக்கு முன்னிருந்தோரையும் படைத்த உங்கள் இறைவனை வணங்குங்கள். இதன் மூலம் நீங்கள் (நரகத்திலிருந்து) தப்பித்துக் கொள்வீர்கள்."/>
        <aya index="22"
            text="அவன்தான் உங்களுக்குப் பூமியை விரிப்பாகவும், வானத்தைக் கூரையாகவும் ஆக்கினான். வானிலிருந்து தண்ணீரை இறக்கி, அதன் மூலம் விளைச்சல்களிலிருந்து உங்களுக்கு உணவை வெளிப்படுத்தினான். எனவே, நீங்கள் அறிந்து கொண்டே அல்லாஹ்வுக்கு இணைகளை ஏற்படுத்தாதீர்கள்."/>
        <aya index="23"
            text="நமது அடியாருக்கு நாம் இறக்கிய (இவ்வேதத்)தில் நீங்கள் சந்தேகத்தில் இருந்தால், நீங்கள் உண்மையாளர்களாகவும் இருந்தால் இதுபோன்ற ஓர் அத்தியாயத்தைக் கொண்டு வாருங்கள். அல்லாஹ்வையன்றி உங்கள் உதவியாளர்களையும் அழைத்துக் கொள்ளுங்கள்."/>
        <aya index="24"
            text="நீங்கள் (இதைச்) செய்யவில்லை என்றால் – உங்களால் செய்யவே முடியாது – நரகத்திற்கு அஞ்சிக் கொள்ளுங்கள். மனிதர்களும், கற்களுமே அதன் எரிபொருள் ஆவர். அது இறைமறுப்பாளர்களுக்காகத் தயார் செய்யப்பட்டுள்ளது."/>
        <aya index="25"
            text="&quot;இறைநம்பிக்கை கொண்டு, நற்செயல்கள் செய்வோருக்குச் சொர்க்கங்கள் உள்ளன&quot; என்று (நபியே!) நற்செய்தி கூறுவீராக! அவற்றின் கீழ் ஆறுகள் ஓடும். அவற்றின் கனியிலிருந்து அவர்களுக்கு உணவு வழங்கப்படும் போதெல்லாம் &quot;இதற்கு முன்னரும் இதுவே எங்களுக்கு வழங்கப்பட்டது&quot; என்று அவர்கள் கூறுவார்கள். ஆனால் அதைப்போன்ற வேறொன்றே அவர்களுக்கு வழங்கப்பட்டது. அவர்களுக்கு அங்குத் தூய துணைகளும் உள்ளனர். அவர்கள் அதில் நிரந்தரமாக இருப்பார்கள்."/>
        <aya index="26"
            text="கொசுவையோ, அதைவிட அற்பமானதையோ உதாரணமாகக் கூறுவதற்கு அல்லாஹ் வெட்கப்படுவதில்லை. இறைநம்பிக்கை கொண்டோர், அது தமது இறைவனிடமிருந்து வந்த உண்மை என்று அறிந்து கொள்கின்றனர். இறைமறுப்பாளர்களோ &quot;இதை உதாரணமாகக் கூறுவதன் மூலம் அல்லாஹ் என்ன நாடுகிறான்?&quot; என்று கேட்கின்றனர். இ(வ்வுதாரணத்)தைக் கொண்டு அதிகமானோரை அவன் வழிகேட்டில் விடுகின்றான். அதிகமானோருக்கு நேர்வழி காட்டுகிறான். பாவிகளைத் தவிர (எவரையும்) இதைக் கொண்டு அவன் வழிகேட்டில் விடுவதில்லை."/>
        <aya index="27"
            text="அவர்கள் அல்லாஹ்விடம் செய்த உடன்படிக்கையை உறுதிப்படுத்திய பின்னரும் அதை முறிக்கின்றனர். இணைக்கப்பட வேண்டும் என்று அல்லாஹ் ஆணையிட்டதை (உறவை)த் துண்டித்து விடுகின்றனர். மேலும் பூமியில் குழப்பம் செய்கின்றனர். அவர்கள்தான் நஷ்டவாளிகள்."/>
        <aya index="28"
            text="உயிரற்றவர்களாக இருந்த உங்களை உயிர் பெறச் செய்த அல்லாஹ்வை எப்படி மறுக்கின்றீர்கள்? பின்னர் அவனே உங்களை மரணிக்கச் செய்கிறான். பின்னர் உங்களை உயிர் பெறச் செய்வான். பின்னர் அவனிடமே நீங்கள் திரும்பக் கொண்டு வரப்படுவீர்கள்."/>
        <aya index="29"
            text="அவன்தான் பூமியிலுள்ள எல்லாவற்றையும் உங்களுக்காகப் படைத்தான். பிறகு வானத்தை நாடினான். அவற்றை ஏழு வானங்களாகச் செம்மைப்படுத்தினான். அவன் ஒவ்வொரு பொருளையும் நன்கறிந்தவன்."/>
        <aya index="30"
            text="&quot;வழித்தோன்றல்களை ஏற்படுத்தும் ஒரு படைப்பை பூமியில் உருவாக்கப் போகிறேன்&quot; என்று வானவர்களிடம் உமது இறைவன் கூறியபோது, &quot;குழப்பம் செய்து, இரத்தம் சிந்தக் கூடியவர்களையா அதில் நீ உருவாக்கப் போகிறாய்? நாங்கள்தான் உன்னுடைய புகழைக் கொண்டு உன்னைப் போற்றுகிறோமே! உன்னைத் தூயவன் என்று கூறுகின்றோமே!&quot; என்று அவர்கள் கூறினர். &quot;நீங்கள் அறியாதவற்றையெல்லாம் நான் அறிவேன்&quot; என்று அவன் கூறினான்."/>
        <aya index="31"
            text="ஆதமுக்கு எல்லாவற்றின் பெயர்களையும் அவன் கற்றுக் கொடுத்தான். பிறகு அவற்றை வானவர்களிடம் எடுத்துக்காட்டினான். &quot;நீங்கள் உண்மையாளர்களாக இருந்தால் இவற்றின் பெயர்களை எனக்குச் சொல்லுங்கள்&quot; என்று கூறினான்."/>
        <aya index="32"
            text="&quot;(இறைவா!) நீயே தூயவன். எங்களுக்கு நீ எதைக் கற்றுத் தந்தாயோ அதைத் தவிர வேறு எந்த அறிவும் எங்களுக்கு இல்லை. நீயே நன்கறிந்தவன், நுண்ணறிவாளன்&quot; என்று (வானவர்கள்) கூறினர்."/>
        <aya index="33"
            text="&quot;ஆதமே! நீர் அவற்றின் பெயர்களை அவர்களுக்கு அறிவிப்பீராக!&quot; என்று அவன் கூறினான். அவர் அவற்றின் பெயர்களை அவர்களுக்கு அறிவித்தபோது &quot;வானங்கள், பூமியின் மறைவானவற்றை நான் அறிவேன். நீங்கள் வெளிப்படுத்துபவற்றையும், நீங்கள் மறைத்துக் கொண்டிருந்தவற்றையும் நான் அறிவேன்&quot; என்று உங்களிடம் நான் கூறவில்லையா?&quot; என அவன் கேட்டான்."/>
        <aya index="34"
            text="வானவர்களை நோக்கி, &quot;ஆதமுக்குப் பணியுங்கள்!&quot; என்று நாம் கூறிய போது இப்லீஸைத் தவிர மற்றவர்கள் பணிந்தனர். அவன் மறுத்தான்; பெருமை கொண்டான்; இறைமறுப்பாளர்களில் ஆகிவிட்டான்."/>
        <aya index="35"
            text="&quot;ஆதமே! இச்சொர்க்கத்தில் நீரும், உமது மனைவியும் வசியுங்கள். அங்கு நீங்கள் விரும்பியவாறு தாராளமாக உண்ணுங்கள். இம்மரத்தை நெருங்காதீர்கள். (மீறினால்) நீங்கள் அநியாயக்காரர்களில் ஆகி விடுவீர்கள்&quot; என்று கூறினோம்."/>
        <aya index="36"
            text="அவ்விருவரையும் அதிலிருந்து ஷைத்தான் பிறழச் செய்தான். அவர்களிருந்த நிலையிலிருந்து அவ்விருவரையும் வெளியேற்றினான். &quot;நீங்கள் இறங்கி விடுங்கள். உங்களில் சிலர், வேறு சிலருக்குப் பகைவராவீர்கள். உங்களுக்குப் பூமியில் தங்குமிடமும், குறிப்பிட்ட காலம்வரை வாழ்க்கை வசதியும் உண்டு&quot; என்று கூறினோம்."/>
        <aya index="37"
            text="ஆதம், தமது இறைவனிடமிருந்து சில வார்த்தைகளைப் பெற்றுக் கொண்டார். எனவே அவன் அவரை மன்னித்தான். அவனே மன்னிப்புமிக்கவன்; நிகரிலா அன்பாளன்."/>
        <aya index="38"
            text="&quot;நீங்கள் அனைவரும் இங்கிருந்து இறங்கி விடுங்கள். உங்களுக்கு என்னிடமிருந்து நேர்வழி வரும்போது யார் எனது நேர்வழியைப் பின்பற்றுகிறார்களோ அவர்களுக்கு எந்தப் பயமும் இல்லை. அவர்கள் கவலைப்படவும் மாட்டார்கள்&quot; என்று கூறினோம்."/>
        <aya index="39"
            text="யார் மறுத்து, நமது வசனங்களைப் பொய்யெனக் கூறினார்களோ அவர்களே நரகவாசிகள். அவர்கள் அதில் நிரந்தரமாக இருப்பார்கள்."/>
        <aya index="40"
            text="இஸ்ராயீலின் வழித்தோன்றல்களே! நான் உங்களுக்கு வழங்கிய எனது அருட்கொடையை நினைத்துப் பாருங்கள். எனக்கு அளித்த வாக்குறுதியை நிறைவேற்றுங்கள். உங்களுக்கு அளித்த வாக்குறுதியை நான் நிறைவேற்றுவேன். என்னையே அஞ்சுங்கள்."/>
        <aya index="41"
            text="உங்களிடம் இருக்கின்ற (தவ்ராத் வேதத்)தை உண்மைப்படுத்துவதாக நான் அருளியதை நம்புங்கள். இதை மறுப்போரில் முதன்மையானவர்களாக ஆகி விடாதீர்கள். எனது வசனங்களை அற்ப விலைக்கு விற்று விடாதீர்கள். என்னையே அஞ்சுங்கள்."/>
        <aya index="42"
            text="நீங்கள் தெரிந்து கொண்டே உண்மையைப் பொய்யுடன் கலந்து விடாதீர்கள். உண்மையை மறைத்தும் விடாதீர்கள்."/>
        <aya index="43"
            text="தொழுகையை நிலைநிறுத்துங்கள். ஸகாத்தைக் கொடுங்கள். ருகூவு செய்பவர்களுடன் ருகூவு செய்யுங்கள்."/>
        <aya index="44"
            text="நீங்கள் வேதத்தை வாசித்துக் கொண்டு, உங்களையே நீங்கள் மறந்துவிட்டு மக்களுக்கு நன்மையை ஏவுகிறீர்களா? சிந்திக்க மாட்டீர்களா?"/>
        <aya index="45"
            text="பொறுமையைக் கொண்டும் தொழுகையைக் கொண்டும் உதவி தேடுங்கள். பணிந்து நடப்பவர்களைத் தவிர (மற்றவர்களுக்கு) அது பெரும் பாரமாக இருக்கும்."/>
        <aya index="46"
            text="தமது இறைவனைத் தாங்கள் சந்திக்கக் கூடியவர்கள் என்றும், அவனிடமே திரும்பிச் செல்லக் கூடியவர்கள் என்றும் (பணிந்து நடப்போரான) அவர்கள் உறுதியாக நம்புகின்றனர்."/>
        <aya index="47"
            text="இஸ்ராயீலின் வழித்தோன்றல்களே! நான் உங்களுக்கு வழங்கிய எனது அருட்கொடையையும், உலகத்தாரைவிட உங்களை நான் சிறப்பித்ததையும் நினைத்துப் பாருங்கள்."/>
        <aya index="48"
            text="ஒருநாளை அஞ்சிக் கொள்ளுங்கள்! (அந்நாளில்) ஒருவர் மற்றவருக்கு எந்த நன்மையும் செய்ய முடியாது. யாரிடமிருந்தும் எந்தப் பரிந்துரையும் ஏற்றுக் கொள்ளப்பட மாட்டாது. யாரிடமிருந்தும் எந்த ஈடும் பெற்றுக் கொள்ளப்பட மாட்டாது. அவர்கள் உதவியளிக்கப்படவும் மாட்டார்கள்."/>
        <aya index="49"
            text="கடும் வேதனையால் உங்களைத் துன்புறுத்திக் கொண்டிருந்த ஃபிர்அவ்னின் கூட்டத்தாரிடமிருந்து நாம் உங்களைக் காப்பாற்றியதை நினைத்துப் பாருங்கள். உங்கள் ஆண் குழந்தைகளை அவர்கள் அறுத்துக் கொன்று, பெண்களை உயிருடன் வாழ விட்டார்கள். இதில் உங்கள் இறைவனிடமிருந்து பெரும் சோதனை இருந்தது."/>
        <aya index="50"
            text="நாம் உங்களுக்காகக் கடலைப் பிளந்து, உங்களைக் காப்பாற்றியதையும், நீங்கள் பார்த்துக் கொண்டிருக்கும்போதே நாம் ஃபிர்அவ்னின் கூட்டத்தாரை மூழ்கடித்ததையும் நினைத்துப் பாருங்கள்."/>
        <aya index="51"
            text="நாற்பது இரவுகளை மூஸாவுக்கு நாம் வாக்களித்ததையும் பின்னர் (அதற்காக) அவர் சென்ற பிறகு நீங்கள் அநியாயம் செய்து, காளைக் கன்றை(க் கடவுளாக) எடுத்துக் கொண்டதையும் நினைத்துப் பாருங்கள்."/>
        <aya index="52"
            text="இதன் பின்னரும் நீங்கள் நன்றி செலுத்துவதற்காக நாம் உங்களை மன்னித்தோம்."/>
        <aya index="53"
            text="நீங்கள் நேர்வழி பெறுவதற்காக நாம் மூஸாவுக்கு வேதத்தையும், (உண்மை, பொய்யை) பிரித்துக் காட்டக் கூடியதையும் வழங்கியதை நினைத்துப் பாருங்கள்."/>
        <aya index="54"
            text="&quot;என் சமுதாயத்தினரே! காளைக் கன்றை(க் கடவுளாக) எடுத்துக் கொண்டதால் உங்களுக்கு நீங்களே அநியாயம் செய்து கொண்டீர்கள். எனவே, உங்களைப் படைத்தவனிடம் பாவமனிப்புக் கோரி, உங்களையே மாய்த்துக் கொள்ளுங்கள். உங்களைப் படைத்தவனிடம் அதுவே உங்களுக்குச் சிறந்ததாகும்&quot; என்று மூஸா தமது சமூகத்தாரிடம் கூறியதை நினைத்துப் பாருங்கள். எனவே அவன் உங்களை மன்னித்தான். அவன் மன்னிப்புமிக்கவன். நிகரிலா அன்பாளன்."/>
        <aya index="55"
            text="&quot;மூஸாவே! நாங்கள் அல்லாஹ்வை நேரடியாகக் காணும்வரை உம்மை நம்பிக்கை கொள்ளவே மாட்டோம்&quot; என்று நீங்கள் கூறியபோது நீங்கள் பார்த்துக் கொண்டிருக்கும்போதே இடிமுழக்கம் உங்களைத் தாக்கியது."/>
        <aya index="56"
            text="பின்னர் நீங்கள் நன்றி செலுத்துவற்காக உங்கள் மரணத்திற்குப் பிறகு உங்களை உயிர்ப்பித்தோம்."/>
        <aya index="57"
            text="உங்கள்மீது மேகங்களை நிழலிடச் செய்தோம். மன்னு, ஸல்வா (எனப்படும் உண)வை உங்களுக்கு இறக்கினோம். நாம் உங்களுக்கு வழங்கிய தூய்மையானவற்றை உண்ணுங்கள். அவர்கள் நமக்கு அநியாயம் செய்யவில்லை. மாறாக அவர்கள் தமக்குத் தாமே அநியாயம் செய்வோராக இருந்தனர்."/>
        <aya index="58"
            text="&quot;இந்த ஊருக்குள் நுழையுங்கள். அதில் நீங்கள் விரும்பியவாறு தாராளமாக உண்ணுங்கள். (அதன்) நுழைவாயிலில் பணிந்தவர்களாகச் செல்லுங்கள். 'ஹித்ததுன்' (மன்னிப்பாயாக!) என்று கூறுங்கள். உங்கள் பாவங்களை உங்களுக்கு மன்னிப்போம். நன்மை செய்வோருக்கு(க் கூலியை) அதிகப்படுத்துவோம்&quot; என்று நாம் கூறியதை நினைத்துப் பாருங்கள்! 4"/>
        <aya index="59"
            text="ஆனால் அநியாயக்காரர்கள், தமக்குக் கூறப்பட்டதை(த் திரித்து, அது) அல்லாத வேறு சொல்லாக மாற்றி விட்டனர். எனவே பாவம் செய்வோராக இருந்ததால் அநியாயக்காரர்கள்மீது வானிலிருந்து வேதனையை இறக்கினோம்."/>
        <aya index="60"
            text="மூஸா தமது சமுதாயத்திற்காகத் தண்ணீர் வேண்டியபோது &quot;இப்பாறையை உமது கைத்தடியால் அடிப்பீராக!&quot; என்று கூறினோம். உடனே அதிலிருந்து பன்னிரண்டு நீரூற்றுகள் பீறிட்டு ஓடின. ஒவ்வொரு பிரிவினரும் தமது நீரருந்தும் இடத்தை அறிந்து கொண்டனர். &quot;அல்லாஹ் வழங்கிய உணவிலிருந்து உண்ணுங்கள்! பருகுங்கள்! பூமியில் குழப்பம் செய்து கொண்டு திரியாதீர்கள்&quot; (என்று கூறினோம்.)"/>
        <aya index="61"
            text="&quot;மூஸாவே! நாங்கள் ஒரே வகையான உணவைப் பொறுத்துக் கொள்ளவே மாட்டோம். எங்களுக்காக உமது இறைவனிடம் இறைஞ்சுவீராக! பூமி விளைவிக்கும் அதன் கீரை, வெள்ளரி, கோதுமை, பருப்பு மற்றும் வெங்காயம் போன்றவற்றை அவன் எங்களுக்கு வெளியாக்கித் தருவான்&quot; என்று நீங்கள் கூறியபோது, &quot;எது சிறந்ததோ அதற்குப் பகரமாகத் தாழ்ந்ததைக் கேட்கிறீர்களா? ஏதேனும் ஒரு நகரத்தில் இறங்கி விடுங்கள். நீங்கள் கேட்டது உங்களுக்குக் கிடைக்கும்&quot; என்று அவர் கூறினார். அவர்கள்மீது இழிவும், வறுமையும் விதிக்கப்பட்டது. மேலும் அவர்கள் அல்லாஹ்வின் கோபத்திற்குள்ளானார்கள். இதற்குக் காரணம், அவர்கள் அல்லாஹ்வின் வசனங்களை மறுப்பவர்களாகவும், நியாயமின்றி நபிமார்களைக் கொலை செய்பவர்களாகவும் இருந்ததுதான். அவர்கள் மாறு செய்து, வரம்பு மீறுவோராக இருந்ததும் இதற்குக் காரணம்."/>
        <aya index="62"
            text="இறைநம்பிக்கை கொண்டோர், யூதர்கள், கிறித்தவர்கள் மற்றும் ஸாபியீன்கள் ஆகியோரில் அல்லாஹ்வின்மீதும், இறுதி நாள்மீதும் நம்பிக்கை கொண்டு, நற்செயல்கள் செய்தோருக்குத் தமது இறைவனிடம் நற்கூலி உண்டு. அவர்களுக்கு எவ்வித அச்சமும் இல்லை. அவர்கள் கவலைப்படவும் மாட்டார்கள்."/>
        <aya index="63"
            text="தூர் மலையை உங்களுக்கு மேலாக உயர்த்தி, &quot;நாம் வழங்கிய (தவ்ராத் வேதத்)தை உறுதியாகப் பிடித்துக் கொள்ளுங்கள். நீங்கள் இறையச்சம் உடையோர் ஆவதற்காக அதில் உள்ளவற்றை நினைவு கூருங்கள்&quot; என்று உங்களிடம் நாம் வாக்குறுதி வாங்கியதை நினைத்துப் பாருங்கள்."/>
        <aya index="64"
            text="அதற்குப் பிறகும் நீங்கள் புறக்கணித்து விட்டீர்கள். அல்லாஹ்வின் அருளும், அவனுடைய கருணையும் உங்கள்மீது இல்லாதிருந்தால் நீங்கள் நஷ்டமடைந்தோரில் ஆகியிருப்பீர்கள்."/>
        <aya index="65"
            text="உங்களில் (ஒரு பகுதியினர்) சனிக்கிழமை வரம்பு மீறினர். எனவே &quot;நீங்கள் இழிவடைந்த குரங்குகளாகி விடுங்கள்&quot; என்று அவர்களிடம் கூறினோம். இதை நீங்கள் அறிந்தே இருக்கிறீர்கள்."/>
        <aya index="66"
            text="அக்காலத்தில் இருந்தவர்களுக்கும், அதற்குப் பின்வருவோருக்கும் அதைப் பாடமாகவும், இறையச்சமுடையோருக்கு அறிவுரையாகவும் ஆக்கினோம்."/>
        <aya index="67"
            text="&quot;ஒரு மாட்டை நீங்கள் அறுக்குமாறு உங்களுக்கு அல்லாஹ் ஆணையிடுகிறான்&quot; என்று மூஸா தமது சமூகத்தாருக்குக் கூறிய போது &quot;எங்களைக் கேலி செய்கிறீரா?&quot; என்று அவர்கள் கேட்டனர். அதற்கு, &quot;நான் அறிவீனர்களுள் ஒருவனாக ஆவதை விட்டும் அல்லாஹ்விடம் பாதுகாப்புத் தேடுகிறேன்&quot; என்று அவர் கூறினார்."/>
        <aya index="68"
            text="&quot;எங்களுக்காக உமது இறைவனிடம் இறைஞ்சுவீராக! அது எத்தகையது என அவன் எங்களுக்கு விளக்குவான்&quot; என அவர்கள் கூறினர். அதற்கு அவர், &quot;அது கிழடும் அல்ல; கன்றும் அல்ல; அதற்கு இடைப்பட்ட நடுத்தரமான மாடு' என்று (இறைவன்) கூறுகிறான். ஆகவே உங்களுக்கு இடப்பட்ட ஆணையை நிறைவேற்றுங்கள்&quot; என்று கூறினார்."/>
        <aya index="69"
            text="&quot;எங்களுக்காக உமது இறைவனிடம் இறைஞ்சுவீராக! அதன் நிறம் என்னவென்று அவன் எங்களுக்கு விளக்குவான்&quot; என அவர்கள் கூறினர். &quot;அது காண்போரைக் கவர்கின்ற அடர்த்தியான மஞ்சள் நிற மாடு!' என (இறைவன்) கூறுகிறான்&quot; என்று அவர் கூறினார்."/>
        <aya index="70"
            text="&quot;எங்களுக்காக உமது இறைவனிடம் இறைஞ்சுவீராக! அது எத்தகையது என அவன் எங்களுக்கு விளக்குவான். எங்களுக்கு மாடுகள் ஒரே மாதிரியாக தோற்றமளிக்கின்றன. அல்லாஹ் நாடினால் நாங்கள் நல்வழி காண்போம்&quot; என்று கூறினர்."/>
        <aya index="71"
            text="&quot;நிலத்தை உழுவதற்கோ, விளைநிலத்திற்கு நீர் பாய்ச்சுவதற்கோ அது பழக்கப்படுத்தப்படாத மாடாகும். (அது) குறைகளற்றது. அதில் எந்தத் தழும்பும் இருக்காது' என்று (இறைவன்) கூறுகிறான்&quot; என அவர் கூறினார். &quot;நீர் இப்போதுதான் சரியான விபரம் கொண்டு வந்தீர்&quot; என்று கூறி, அவர்கள் (அதனைச்) செய்ய விரும்பாத நிலையிலேயே அதை அறுத்தனர்."/>
        <aya index="72"
            text="&quot;நீங்கள் ஒருவரைக் கொலை செய்தபோது, அதுபற்றி ஒருவருக்கொருவர் குற்றம் சாட்டிக் கொண்டீர்கள். நீங்கள் மறைத்துக் கொண்டிருந்தவற்றை அல்லாஹ் வெளியாக்குபவன்."/>
        <aya index="73"
            text="&quot;(கொல்லப்பட்ட) அவரை, அ(ந்)த (மாட்டி)ன் ஒரு பகுதியால் அடியுங்கள்&quot; என்று கூறினோம். இவ்வாறே இறந்தவர்களை அல்லாஹ் உயிர்ப்பிக்கிறான். நீங்கள் சிந்திப்பதற்காகத் தனது சான்றுகளை உங்களுக்குக் காட்டுகிறான்."/>
        <aya index="74"
            text="இதன்பிறகும் உங்கள் உள்ளங்கள் இறுகி விட்டன. அவை பாறைகளைப் போன்று அல்லது அவற்றைவிடக் கடினமாகி விட்டன. (ஏனெனில்) பாறைகளில் கூட ஆறுகள் பீறிட்டு ஓடுகின்றன. சில பாறைகள் பிளந்து, அவற்றிலிருந்து தண்ணீர் வெளியேறுகிறது. அல்லாஹ்வின் அச்சத்தால் கீழே விழுபவையும் அவற்றில் உள்ளன. நீங்கள் செய்வதுபற்றி அல்லாஹ் கவனமற்றவனாக இல்லை."/>
        <aya index="75"
            text="(வேதமுடையோரான) அவர்கள் உங்களை நம்புவார்கள் என்று நீங்கள் எதிர்பார்க்கின்றீர்களா? அவர்களில் ஒரு பிரிவினர் அல்லாஹ்வின் வசனங்களைச் செவியுற்று, அதை நன்கு விளங்கிக் கொண்ட பிறகும் தெரிந்துகொண்டே அதைத் திரித்து விடுகின்றனர்."/>
        <aya index="76"
            text="அவர்கள் இறைநம்பிக்கை கொண்டோரைச் சந்திக்கும்போது, &quot;நாங்களும் இறைநம்பிக்கை கொண்டோம்&quot; எனக் கூறுகின்றனர். அவர்களில் சிலர், வேறு சிலருடன் தனித்திருக்கும்போது &quot;அல்லாஹ் உங்களுக்குத் தெளிவுபடுத்தியதை நீங்கள் அவர்களுக்குத் தெரிவிக்கின்றீர்களா? அதைக் கொண்டு உங்கள் இறைவனிடம் உங்களுக்கு எதிராக அவர்கள் வாதிடுவார்களே! சிந்திக்க மாட்டீர்களா?&quot; எனக் கூறுகின்றனர்."/>
        <aya index="77"
            text="அவர்கள் மறைத்து வைப்பதையும், பகிரங்கப்படுத்துவதையும் அல்லாஹ் அறிகிறான் என்பதை அவர்கள் அறிய வேண்டாமா?"/>
        <aya index="78"
            text="அவர்களில் கல்வியறிவற்றவர்களும் உள்ளனர். அவர்கள் கற்பனைக் கதைகளைத் தவிர வேதத்தை அறிய மாட்டார்கள். அவர்கள் யூகம் செய்வோர் தவிர வேறில்லை"/>
        <aya index="79"
            text="தமது கரங்களால் ஒரு நூலை எழுதிப் பின்னர் அதன் மூலம் அற்ப விலையைப் பெறுவதற்காக, &quot;இது அல்லாஹ்விடமிருந்து வந்தது&quot; என்று கூறுவோருக்குக் கேடுதான். அவர்களின் கரங்கள் எழுதியதாலும் அவர்களுக்குக் கேடுதான். (அதனைக் கொண்டு) அவர்கள் சம்பாதிப்பதாலும் அவர்களுக்குக் கேடுதான்.5"/>
        <aya index="80"
            text="&quot;சில குறிப்பிட்ட நாட்களைத் தவிர (நரக) நெருப்பு எங்களைத் தீண்டவே செய்யாது&quot; என அவர்கள் கூறுகின்றனர். &quot;நீங்கள் அல்லாஹ்விடம் ஏதேனும் வாக்குறுதியைப் பெற்றிருக்கிறீர்களா? அவ்வாறாயின் அல்லாஹ் தனது வாக்குறுதிக்கு மாறு செய்யவே மாட்டான். அல்லது நீங்கள் அறியாதவற்றை அல்லாஹ்வின்மீது புனைந்து கூறுகிறீர்களா?&quot; என்று கேட்பீராக!"/>
        <aya index="81"
            text="அவ்வாறல்ல! யார் தீமையைச் செய்து, அவர்களின் குற்றம் அவர்களைச் சூழ்ந்து கொண்டதோ அவர்களே நரகவாசிகள். அவர்கள் அதில் நிரந்தரமாக இருப்பார்கள்."/>
        <aya index="82"
            text="இறைநம்பிக்கை கொண்டு, நற்செயல்கள் செய்பவர்களே சொர்க்கவாசிகள். அவர்கள் அதில் நிரந்தரமாக இருப்பார்கள்."/>
        <aya index="83"
            text="இஸ்ராயீலின் வழித்தோன்றல்களிடம், &quot;நீங்கள் அல்லாஹ்வைத் தவிர வேறு எவரையும் வணங்கக் கூடாது; பெற்றோர்கள், உறவினர்கள், அநாதைகள், ஏழைகள் ஆகியோருக்கு நன்மை செய்ய வேண்டும்; மனிதர்களிடம் அழகானதைப் பேசுங்கள்; தொழுகையை நிலைநிறுத்துங்கள்; ஸகாத்தை கொடுங்கள்!&quot; என்று நாம் உறுதிமொழி வாங்கியதை நினைத்துப் பாருங்கள். பின்னர் உங்களில் குறைவானவர்களைத் தவிர (மற்றவர்கள்) அலட்சியம் செய்து புறக்கணித்து விட்டீர்கள்."/>
        <aya index="84"
            text="&quot;நீங்கள் (ஒருவருக்கொருவர்) இரத்தங்களைச் சிந்திக் கொள்ளாதீர்கள்! உங்கள் ஊர்களிலிருந்து உங்களைச் சார்ந்தோரை வெளியேற்றாதீர்கள்!&quot; என்று உங்களிடம் உறுதிமொழி வாங்கியதை நினைத்துப் பாருங்கள். பின்னர் நீங்களே சாட்சியாகவும் இருந்து உறுதிப்படுத்தினீர்கள்."/>
        <aya index="85"
            text="பின்னர் நீங்களே உங்களைச் சார்ந்தோரைக் கொலை செய்கிறீர்கள். உங்களில் ஒரு பிரிவினரை வெளியேற்றுவது உங்களுக்குத் தடை செய்யப்பட்டிருந்தும் அவர்களின் ஊர்களிலிருந்து அவர்களை வெளியேற்றுகிறீர்கள். பாவத்திலும், பகைமையிலும் அவர்களுக்கு எதிராக உதவி செய்கிறீர்கள். அவர்கள் கைதிகளாக உங்களிடம் வந்தால் (உங்கள் வேதத்தின்படி) நஷ்டஈடு கொடுத்து அவர்களை விடுவிக்கிறீர்கள். வேதத்தில் சிலவற்றை நம்பி, சிலவற்றை மறுக்கிறீர்களா? உங்களில் இதைச் செய்வோருக்கு இவ்வுலக வாழ்வில் இழிவைத் தவிர வேறு கூலி இல்லை. அவர்கள் மறுமை நாளில் கடும் வேதனையின் பக்கம் திருப்பப்படுவார்கள். நீங்கள் செய்வதைப் பற்றி அல்லாஹ் கவனமற்றவனாக இல்லை."/>
        <aya index="86"
            text="இத்தகையோரே மறுமைக்குப் பதிலாக இவ்வுலக வாழ்வை விலைக்கு வாங்கியவர்கள். ஆகவே அவர்களுக்கு வேதனை குறைக்கப்பட மாட்டாது. அவர்கள் உதவி செய்யப்படவும் மாட்டார்கள்."/>
        <aya index="87"
            text="நாம் மூஸாவுக்கு வேதத்தைக் கொடுத்தோம். அவருக்குப் பின் தூதர்களைத் தொடர்ச்சியாக அனுப்பினோம். மர்யமின் மகன் ஈஸாவுக்குத் தெளிவான சான்றுகளை வழங்கி, அவரை (ஜிப்ரீல் எனும்) ரூஹுல் குதுஸ் மூலம் பலப்படுத்தினோம். நீங்கள் விரும்பாதவற்றை உங்களிடம் தூதர் கொண்டு வரும்போதெல்லாம் ஆணவம் கொள்கிறீர்களா? (தூதர்களில்) சிலரைப் பொய்யரெனக் கூறினீர்கள்; சிலரைக் கொலை செய்தீர்கள்."/>
        <aya index="88"
            text="&quot;எங்கள் உள்ளங்கள் திரையிடப்பட்டுள்ளன&quot; என்று (யூதர்கள்) கூறுகின்றனர். அவ்வாறல்ல! அவர்களின் இறைமறுப்பின் காரணமாக அவர்களை அல்லாஹ் சபித்து விட்டான். எனவே அவர்கள் குறைவாகவே இறைநம்பிக்கை கொள்கிறார்கள்."/>
        <aya index="89"
            text="தம்மிடம் இருப்பதை உண்மைப்படுத்தும் வேதம், அல்லாஹ்விடமிருந்து அவர்களுக்கு வந்தபோது (அதை மறுத்தனர்). இதற்கு முன் அவர்கள் இறைமறுப்பாளர்களுக்கு எதிராக வெற்றியை வேண்டிக் கொண்டிருந்தனர். ஆனால் அவர்கள் அறிந்து வைத்திருந்த (இவ்வேதமான)து அவர்களிடம் வந்தபோது அதை மறுத்து விட்டனர். எனவே, இறைமறுப்பாளர்கள்மீது அல்லாஹ்வின் சாபம் இருக்கின்றது."/>
        <aya index="90"
            text="அல்லாஹ் அருளியதை மறுக்க வேண்டும் என்பதற்காக, எதற்குப் பகரமாகத் தங்களை விற்று விட்டார்களோ அது மிகக் கெட்டது. அல்லாஹ், தனது அடியார்களில் தான் நாடியோர்மீது தனது அருளை இறக்கியதில் அவர்கள் பொறாமை கொண்டதே இதற்குக் காரணம். அவர்கள் (இறைவனின்) கோபத்திற்கு மேல் கோபத்திற்கு ஆளாயினர். இறைமறுப்பாளர்களுக்கு இழிவுதரும் வேதனை உள்ளது."/>
        <aya index="91"
            text="&quot;அல்லாஹ் அருளிய (இவ்வேதத்)தை நம்புங்கள்&quot; என்று அவர்களுக்குக் கூறப்பட்டால் &quot;எங்களுக்கு அருளப்பட்ட (தவ்ராத்)தை நாங்கள் நம்புகிறோம்&quot; எனக் கூறி அதற்குப் பின்னுள்ள (இவ்வேதத்)தை மறுக்கின்றனர். இதுவே அவர்களிடம் உள்ளதை உண்மைப்படுத்தக்கூடிய சத்தியம் ஆகும். &quot;நீங்கள் இறைநம்பிக்கை கொண்டோராக இருந்தால் இதற்கு முன் எதற்காக அல்லாஹ்வின் தூதர்களைக் கொலை செய்தீர்கள்?&quot; என்று கேட்பீராக!"/>
        <aya index="92"
            text="உங்களிடம் மூஸா தெளிவான சான்றுகளைக் கொண்டு வந்தார். அவருக்குப் பிறகு நீங்கள் அநியாயம் செய்து, காளைக் கன்றை(க் கடவுளாக) எடுத்துக் கொண்டீர்கள்."/>
        <aya index="93"
            text="உங்களுக்கு மேல் தூர் மலையை உயர்த்தி, &quot;நாம் வழங்கியதை உறுதியாகப் பிடித்துக் கொள்ளுங்கள்! செவிசாயுங்கள்!&quot; என்று உங்களிடம் நாம் உடன்படிக்கை ஏற்படுத்தியதை நினைத்துப் பாருங்கள். &quot;நாங்கள் செவியுற்றோம்; மாறு செய்தோம்&quot; என்று அவர்கள் கூறினர். அவர்கள் மறுத்த காரணத்தால் காளைக் கன்று(மீதான நேசம்) அவர்களின் உள்ளங்களில் ஊட்டப்பட்டது. நீங்கள் இறைநம்பிக்கை கொண்டோராக இருந்தால் உங்களின் (காளைக் கன்றின்மீதான) நம்பிக்கை உங்களுக்கு எதை ஏவுகிறதோ அது கெட்டது."/>
        <aya index="94"
            text="&quot;அல்லாஹ்விடம் இருக்கும் மறுமை வீடு, மற்ற (சமுதாய) மக்களுக்கு இல்லாமல் உங்களுக்கு மட்டுமே உரியதாக இருக்குமென்றால், (அதில்) நீங்கள் உண்மையாளர்களாக இருந்தால் மரணத்தை விரும்புங்கள்&quot; என்று கூறுவீராக!"/>
        <aya index="95"
            text="அவர்களின் கைகள் செய்த (தீய)வற்றின் காரணமாக அவர்கள் ஒருபோதும் அதை விரும்பவே மாட்டார்கள். அநியாயக்காரர்களை அல்லாஹ் நன்கறிந்தவன்."/>
        <aya index="96"
            text="(நபியே!) அவர்கள், மற்ற மனிதர்களை விடவும், இணைவைப்பவர்களை விடவும் வாழ்க்கையின்மீது பேராசை கொண்டவர்களாக இருப்பதை நீர் காண்பீர். அவர்களில் ஒருவன் தனக்கு ஆயிரம் ஆண்டுகள் வாழ்நாள் வழங்கப்பட வேண்டும் என விரும்புவான். (அவ்வாறு) வாழ்நாள் வழங்கப்படுவது அவனை வேதனையை விட்டும் காப்பாற்றாது. அவர்கள் செய்பவற்றை அல்லாஹ் பார்ப்பவன்."/>
        <aya index="97"
            text="(நபியே!) &quot;ஜிப்ரீலுக்கு யார் எதிரியாக இருக்கிறாரோ (அவர் அல்லாஹ்வுக்கும் எதிரியாவார்). ஜிப்ரீல்தான் அல்லாஹ்வின் ஆணைப்படி இ(வ்வேதத்)தை உமது உள்ளத்தில் இறக்கி வைத்தார். (இது) தனக்கு முன்னுள்ளவற்றை உண்மைப்படுத்தக் கூடியதாகவும், இறைநம்பிக்கை கொண்டோருக்கு நேர்வழியாகவும், நற்செய்தியாகவும் இருக்கிறது&quot; என்று கூறுவீராக!"/>
        <aya index="98"
            text="யார் அல்லாஹ்வுக்கும், அவனது வானவர்களுக்கும், அவனது தூதர்களுக்கும், ஜிப்ரீலுக்கும், மீக்காலுக்கும் எதிரியாக இருக்கிறார்களோ அந்த இறைமறுப்பாளர்களுக்கு அல்லாஹ்வும் எதிரியாவான்."/>
        <aya index="99"
            text="நாம் தெளிவான வசனங்களையே உமக்கு அருளியுள்ளோம். பாவிகளைத் தவிர (வேறெவரும்) அவற்றை மறுக்க மாட்டார்கள்."/>
        <aya index="100"
            text="அவர்கள் உடன்படிக்கை செய்யும் போதெல்லாம் அவர்களில் ஒரு பிரிவினர் அதை முறித்துவிடவில்லையா? மேலும் அவர்களில் பெரும்பாலோர் இறைநம்பிக்கை கொள்ளமாட்டார்கள்."/>
        <aya index="101"
            text="அவர்களிடமுள்ள (வேதத்)தை உண்மைப்படுத்தும் ஒரு தூதர் அல்லாஹ்விடமிருந்து அவர்களிடம் வந்தபோது, வேதம் வழங்கப்பட்டவர்களில் ஒரு கூட்டத்தினர் எதையும் அறியாதவர்களைப் போன்று அல்லாஹ்வின் வேதத்தைத் தம் முதுகுகளுக்குப் பின்னால் வீசி எறிந்து விட்டனர்."/>
        <aya index="102"
            text="மேலும் அவர்கள் சுலைமானுடைய ஆட்சியின்போது ஷைத்தான்கள் ஓதியவற்றைப் பின்பற்றினார்கள். சுலைமான் (இறைவனை) மறுக்கவில்லை. மாறாக, பாபிலோனில் (வாழ்ந்த) ஹாரூத், மாரூத் என்ற ஷைத்தான்களே மக்களுக்குச் சூனியத்தைக் கற்றுக் கொடுத்து (இறைவனை) மறுத்தனர். (ஜிப்ரீல், மீக்கால் ஆகிய) இரு வானவர்களுக்கும் (அது) அருளப்படவில்லை. &quot;நாங்கள் சோதனையாகவே இருக்கிறோம். நீ (இதைக் கற்பதன் மூலம் இறைவனை) மறுத்துவிடாதே!&quot; என்று கூறாமல் (ஹாரூத் மாரூத் எனும்) அவர்கள் எவருக்கும் கற்றுக் கொடுப்பதில்லை. எனவே, கணவன் மனைவிக்கு இடையில் எதைக் கொண்டு பிரிவினை ஏற்படுத்துவார்களோ அதை அவ்விருவரிடமிருந்தும் அவர்கள் கற்றுக் கொண்டனர். அவர்கள், அதன் மூலம் அல்லாஹ்வின் நாட்டமின்றி யாருக்கும் பாதிப்பு ஏற்படுத்தக் கூடியவர்களாக இல்லை. தங்களுக்குப் பாதிப்பு ஏற்படுத்துவதையும் பயனளிக்காததையுமே அவர்கள் கற்றுக் கொள்கின்றனர். அதை யார் விலைக்கு வாங்கிக் கொண்டாரோ அவருக்கு மறுமையில் எந்தப் பாக்கியமும் இல்லை என்பதை உறுதியாக அறிந்துள்ளனர். அவர்கள் அறிந்து கொள்வோராக இருந்தால், எதற்குப் பகரமாக அவர்கள் தம்மையே விற்று விட்டார்களோ அது மிகக் கெட்டது."/>
        <aya index="103"
            text="அவர்கள் இறைநம்பிக்கை கொண்டு, (இதிலிருந்து) விலகிக் கொண்டால் அல்லாஹ்விடம் உள்ள கூலியே மிகச் சிறந்தது. (இதை) அவர்கள் அறிந்திருக்க வேண்டுமே!"/>
        <aya index="104"
            text="இறைநம்பிக்கை கொண்டோரே! ('எங்கள் இடையரே!' என்ற பொருளும் கொண்ட) 'ராஇனா' என்று கூறாதீர்கள். ('எங்களைக் கவனிப்பீராக!' என்ற பொருள் தரும்) 'உன்ளுர்னா' என்று கூறுங்கள். செவிதாழ்த்துங்கள்! இறைமறுப்பாளர்களுக்குத் துன்புறுத்தும் வேதனை உள்ளது."/>
        <aya index="105"
            text="உங்கள் இறைவனிடமிருந்து உங்களுக்கு எந்த நன்மையும் அருளப்படுவதை வேதமுடையோரில் உள்ள இறைமறுப்பாளர்களும், இணைவைப்போரும் விரும்ப மாட்டார்கள். அல்லாஹ் தனது அருளைத், தான் நாடியோருக்கு உரித்தாக்குகிறான். அல்லாஹ் மகத்தான அருளுடையவன்."/>
        <aya index="106"
            text="ஒரு வசனத்தை நாம் மாற்றினாலோ, அல்லது மறக்கச் செய்தாலோ, அதைவிடச் சிறந்ததை அல்லது அதுபோன்றதைக் கொண்டு வருவோம். ஒவ்வொரு பொருளின்மீதும் அல்லாஹ் ஆற்றலுடையவன் என்பதை நீர் அறியவில்லையா?"/>
        <aya index="107"
            text="வானங்கள், பூமியின் ஆட்சி அல்லாஹ்வுக்கே உரியது என்பதை நீர் அறியவில்லையா? அல்லாஹ்வைத் தவிர உங்களுக்கு எந்தப் பாதுகாவலரும், உதவியாளரும் இல்லை."/>
        <aya index="108"
            text="இதற்கு முன்னர் மூஸாவிடம் (தேவையற்ற கேள்விகள்) கேட்கப்பட்டதைப் போன்று உங்களின் தூதரிடம் நீங்கள் கேட்க விரும்புகிறீர்களா? யார் (தனது) இறைநம்பிக்கையை இறைமறுப்பாக மாற்றிக் கொள்கிறாரோ அவர் நேர்வழி தவறி விட்டார்.6"/>
        <aya index="109"
            text="வேதமுடையோரில் அதிகமானோர், தமக்கு உண்மை தெளிவான பிறகும் தமது உள்ளங்களில் ஏற்பட்ட பொறாமையின் காரணமாக, நீங்கள் இறைநம்பிக்கை கொண்ட பிறகு உங்களை இறைமறுப்பாளர்களாக மாற்றிவிட வேண்டுமென்று விரும்புகின்றனர். அல்லாஹ் தனது கட்டளையைக் கொண்டு வரும்வரை அவர்களை விட்டு விடுங்கள்; அலட்சியம் செய்யுங்கள்! ஒவ்வொரு பொருளின்மீதும் அல்லாஹ் ஆற்றலுடையவன்.7"/>
        <aya index="110"
            text="தொழுகையை நிலைநிறுத்துங்கள்! ஸகாத்தையும் கொடுங்கள்! நன்மையில் உங்களுக்காக எதை நீங்கள் முற்படுத்துகிறீர்களோ அதை அல்லாஹ்விடம் பெற்றுக் கொள்வீர்கள். நீங்கள் செய்பவற்றை அல்லாஹ் பார்ப்பவன்."/>
        <aya index="111"
            text="&quot;யூதர்களாகவோ அல்லது கிறித்தவர்களாகவோ இருப்போரைத் தவிர (வேறெவரும்) சொர்க்கம் செல்லவே மாட்டார்கள்&quot; என்று (வேதமுடையோர்) கூறுகின்றனர். இது அவர்களின் கற்பனையே ஆகும். &quot;நீங்கள் உண்மையாளர்களாக இருந்தால் உங்கள் ஆதாரத்தைக் கொண்டு வாருங்கள்&quot; என்று (நபியே) கேட்பீராக!"/>
        <aya index="112"
            text="அவ்வாறல்ல! யார் நன்மை செய்து, தமது முகத்தை அல்லாஹ்வுக்குப் பணியச் செய்கிறாரோ அவருக்குத் தமது இறைவனிடம் கூலி உண்டு. அவர்களுக்கு எந்தப் பயமும் இல்லை; அவர்கள் கவலைப்படவும் மாட்டார்கள்."/>
        <aya index="113"
            text="வேதத்தைப் படித்துக் கொண்டே &quot;கிறித்தவர்கள் எதிலும் இல்லை&quot; என யூதர்கள் கூறினர்; &quot;யூதர்கள் எதிலும் இல்லை&quot; எனக் கிறித்தவர்கள் கூறினர். அவ்வாறு அவர்கள் கூறுவதைப் போன்றே அறியாதவர்களும் கூறினர். அவர்கள் எதில் கருத்து வேறுபாடு கொண்டார்களோ அதில் அவர்களிடையே மறுமை நாளில் அல்லாஹ் தீர்ப்பளிப்பான்."/>
        <aya index="114"
            text="அல்லாஹ்வுடைய பள்ளிவாசல்களில் அவனது பெயர் நினைவுகூரப்படுவதைத் தடுத்து, அவற்றைப் பாழாக்க முயற்சிப்பவனை விடப் பெரும் அநியாயக்காரன் யார்? பயந்தவர்களாகவே தவிர அவற்றில் நுழையும் உரிமை இத்தகையோருக்கு இல்லை. அவர்களுக்கு இவ்வுலகில் இழிவு உள்ளது. மறுமையில் அவர்களுக்குக் கடும் வேதனையும் உண்டு."/>
        <aya index="115"
            text="கிழக்கும், மேற்கும் அல்லாஹ்வுக்கே உரியன. எனவே, நீங்கள் எங்குத் திரும்பினாலும் அங்கு அல்லாஹ்வின் முகம் இருக்கின்றது. அல்லாஹ் விசாலமானவன்; நன்கறிந்தவன்.8"/>
        <aya index="116"
            text="&quot;அல்லாஹ், (தனக்கு) மகனை ஏற்படுத்திக் கொண்டான்&quot; என அவர்கள் கூறுகின்றனர். அவ்வாறல்ல! அவன் தூயவன். வானங்கள் மற்றும் பூமியில் இருப்பவை அவனுக்கே உரியவை. அவனுக்கே அனைத்தும் கட்டுப்படுகின்றன."/>
        <aya index="117"
            text="(அல்லாஹ்வே) வானங்கள் மற்றும் பூமியை முன்மாதிரியின்றிப் படைத்தவன். அவன் ஒரு விஷயத்தைத் தீர்மானித்தால் அதற்கு 'ஆகு' என்றுதான் கூறுவான். உடனே அது 'ஆகி'விடும்."/>
        <aya index="118"
            text="&quot;எங்களிடம் அல்லாஹ் பேச வேண்டாமா? அல்லது ஏதேனும் சான்று எங்களுக்கு வர வேண்டாமா?&quot; என்று அறியாதோர் கேட்கின்றனர். இவர்கள் கேட்பதைப் போன்றே இவர்களுக்கு முன்னிருந்தோரும் கேட்டனர். அவர்களின் உள்ளங்கள் ஒத்திருக்கின்றன. உறுதியாக நம்பும் சமுதாயத்தினருக்கு நமது சான்றுகளைத் தெளிவுபடுத்தியுள்ளோம்."/>
        <aya index="119"
            text="(நபியே!) உம்மை நற்செய்தி சொல்பவராகவும், எச்சரிக்கை செய்யக் கூடியவராகவும் உண்மையுடன் நாமே அனுப்பி வைத்தோம். நரகவாசிகளைப் பற்றி நீர் விசாரிக்கப்பட மாட்டீர்."/>
        <aya index="120"
            text="நீர் அவர்களுடைய மார்க்கத்தைப் பின்பற்றும் வரை யூதர்களும், கிறித்தவர்களும் உம்மைப் ஒப்புக் கொள்ளவே மாட்டார்கள். &quot;அல்லாஹ்வின் வழியே நேர்வழி&quot; என்று கூறுவீராக! உமக்கு ஞானம் வந்த பிறகு அவர்களுடைய விருப்பங்களை நீர் பின்பற்றினால் அல்லாஹ்விடமிருந்து உம்மைக் காப்பவனோ, உதவி செய்பவனோ இல்லை."/>
        <aya index="121"
            text="யாருக்கு நாம் வேதத்தைக் கொடுத்து, அதைப் படிக்க வேண்டிய முறைப்படி படிக்கிறார்களோ அவர்களே அதை நம்புகிறார்கள். யார் அதை மறுக்கிறார்களோ அவர்களே நஷ்டமடைந்தோர்."/>
        <aya index="122"
            text="இஸ்ராயீலின் வழித்தோன்றல்களே! நான் உங்களுக்கு அளித்திருக்கும் எனது அருட்கொடையையும், அகிலத்தாரைவிட உங்களை நான் மேன்மையாக்கி வைத்திருந்ததையும் நினைத்துப் பாருங்கள்."/>
        <aya index="123"
            text="ஒருவர், மற்றவருக்கு எந்த நன்மையும் செய்ய முடியாத ஒரு நாளை அஞ்சிக் கொள்ளுங்கள். எந்த ஈட்டுத் தொகையும் யாரிடமிருந்தும் (அந்நாளில்) ஏற்றுக் கொள்ளப்பட மாட்டாது. எந்தப் பரிந்துரையும் அவருக்குப் பயன் தராது. அவர்கள் உதவியளிக்கப்படவும் மாட்டார்கள்."/>
        <aya index="124"
            text="இப்ராஹீமை, அவருடைய இறைவன் சில கட்டளைகளைக் கொண்டு சோதித்தபோது அவர் அவற்றை முழுமையாக நிறைவு செய்தார். &quot;மக்களுக்கு (வழிகாட்டும்) தலைவராக உம்மை ஆக்குகிறேன்&quot; என்று (இறைவன்) கூறினான். &quot;என் தலைமுறைகளிலிருந்தும் (அவ்வாறு ஆக்குவாயாக!)&quot; என்று அவர் கூறினார். &quot;(உமது தலைமுறையிலுள்ள) அநியாயக்காரர்களை எனது வாக்குறுதி சேராது&quot; என்று அவன் கூறினான்."/>
        <aya index="125"
            text="(கஅபா எனும்) இந்த ஆலயத்தை மக்கள் ஒன்றுகூடும் இடமாகவும், பாதுகாப்புத் தலமாகவும் நாம் ஆக்கியதை நினைத்துப் பாருங்கள். மேலும் 'மகாமு இப்ராஹீமை'த் தொழுமிடமாக ஆக்கிக் கொள்ளுங்கள். &quot;தவாஃப் செய்வோர், இஃதிகாஃப் இருப்போர் மற்றும் ருகூவு, ஸஜ்தா செய்வோர் ஆகியோருக்காக எனது ஆலயத்தைத் தூய்மையாக்குங்கள்&quot; என இப்ராஹீமிடமும் இஸ்மாயீலிடமும் வாக்குறுதி வாங்கினோம்.9"/>
        <aya index="126"
            text="&quot;என் இறைவனே! (மக்கா எனும்) இந்த ஊரைப் பாதுகாப்புத் தலமாக ஆக்குவாயாக! இவ்வூர்வாசிகளில் அல்லாஹ்வையும், இறுதி நாளையும் நம்பிக்கை கொண்டோருக்குப் பழங்களை உணவாக அளிப்பாயாக!&quot; என்று இப்ராஹீம் கூறிய போது, &quot;யார் (என்னை) மறுக்கிறாரோ அவரையும் சிறிது காலம் சுகம் அனுபவிக்கச் செய்வேன். பிறகு அவரை நரக வேதனையில் தள்ளுவேன். அது சேருமிடத்தில் கெட்டது&quot; என்று அவன் கூறினான்."/>
        <aya index="127"
            text="இப்ராஹீமும், இஸ்மாயீலும் அந்த ஆலயத்தின் அடித்தளங்களை உயர்த்தியபோது, &quot;எங்கள் இறைவனே! எங்களிடமிருந்து (இதை) ஏற்றுக் கொள்வாயாக! நீயே செவியேற்பவன்; நன்கறிந்தவன்&quot; (என்று கூறினர்.)"/>
        <aya index="128"
            text="&quot;எங்கள் இறைவனே! எங்கள் இருவரையும் உனக்குக் கட்டுப்பட்டோராகவும், எங்கள் தலைமுறைகளை உனக்குக் கட்டுப்படும் சமுதாயமாகவும் ஆக்குவாயாக! எங்கள் வணக்க முறைகளை எங்களுக்குக் காட்டுவாயாக! எங்களை மன்னிப்பாயாக! நீயே மன்னிப்பு மிக்கவன்; நிகரிலா அன்பாளன்&quot;"/>
        <aya index="129"
            text="&quot;எங்கள் இறைவனே! (எங்கள் தலைமுறையினரான) அவர்களிலிருந்து ஒரு தூதரை அவர்களுக்கு அனுப்புவாயாக! அவர் உனது வசனங்களை அவர்களுக்கு ஓதிக்காட்டி, வேதத்தையும், ஞானத்தையும் கற்றுக் கொடுத்து, அவர்களைத் தூய்மையாக்குவார். நீயே மிகைத்தவன், நுண்ணறிவாளன்&quot; (என்றும் கூறினர்.)"/>
        <aya index="130"
            text="தன்னையே மூடனாக்கிக் கொண்டவனைத் தவிர (வேறு) யார் இப்ராஹீமுடைய மார்க்கத்தைப் புறக்கணிக்க முடியும்? அவரை இவ்வுலகில் தேர்ந்தெடுத்தோம். மறுமையிலும் அவர் நல்லோரில் இருப்பார்."/>
        <aya index="131"
            text="&quot;கட்டுப்படுவீராக!&quot; என அவரிடம் அவரது இறைவன் கூறியபோது, &quot;நான் அகிலங்களின் இறைவனுக்குக் கட்டுப்பட்டேன்&quot; என்று கூறினார்."/>
        <aya index="132"
            text="&quot;என் பிள்ளைகளே! உங்களுக்காக இம்மார்க்கத்தை அல்லாஹ் தேந்தெடுத்துள்ளான். எனவே முஸ்லிம்களாகவே தவிர நீங்கள் மரணிக்க வேண்டாம்&quot; என்பதையே தம் மக்களுக்கு இப்ராஹீமும், யஃகூபும் அறிவுறுத்தினர்."/>
        <aya index="133"
            text="யஃகூபுக்கு மரணம் நெருங்கிய வேளையில் நீங்கள் உடன் இருந்தீர்களா? அவர், தமது புதல்வர்களிடம் &quot;எனக்குப் பின் யாரை வணங்குவீர்கள்?&quot; என்று கேட்டபோது &quot;உமது இறைவனும், உமது முன்னோர்களான இப்ராஹீம், இஸ்மாயீல், இஸ்ஹாக் ஆகியோர்தம் இறைவனுமாகிய ஒரே இறைவனைத்தான் நாங்கள் வணங்குவோம். அவனுக்கே நாங்கள் கட்டுப்பட்டவர்கள்&quot; என்று பதிலளித்தனர்."/>
        <aya index="134"
            text="அது சென்றுவிட்ட ஒரு சமுதாயம். அவர்கள் சம்பாதித்தவை அவர்களுக்கே! நீங்கள் சம்பாதித்தவை உங்களுக்கே! அவர்கள் செய்து கொண்டிருந்தவை பற்றி நீங்கள் வினவப்பட மாட்டீர்கள்."/>
        <aya index="135"
            text="&quot;நீங்கள் யூதர்களாகவோ அல்லது கிறித்தவர்களாகவோ ஆகி விடுங்கள்! நேர்வழி பெறுவீர்கள்&quot; என (வேதமுடையோர்) கூறுகின்றனர். &quot;அவ்வாறல்ல! சத்திய நெறியில் நின்ற இப்ராஹீமின் மார்க்கத்தையே (பின்பற்றுவோம்). அவர் இணைவைப்போரில் ஒருவராக இருக்கவில்லை&quot; என்று கூறுவீராக!"/>
        <aya index="136"
            text="&quot;நாங்கள் அல்லாஹ்வையும், எங்களுக்கு அருளப்பட்டதையும், இப்ராஹீம், இஸ்மாயீல், இஸ்ஹாக், யஃகூப் மற்றும் அவரது தலைமுறைகளுக்கு அருளப்பட்டதையும், மூஸா, ஈஸா ஆகியோருக்குக் கொடுக்கப்பட்டதையும், (மற்ற) நபிமார்களுக்கு அவர்களின் இறைவனிடமிருந்து கொடுக்கப்பட்டதையும் நம்பினோம். (நபிமார்களான) அவர்களில் எவருக்கிடையிலும் பாகுபாடு காட்ட மாட்டோம். நாங்கள் அவனுக்கே கட்டுப்பட்டோர்&quot; என்று கூறுங்கள்.10"/>
        <aya index="137"
            text="நீங்கள் இறைநம்பிக்கை கொண்டதைப் போன்றே அவர்களும் இறைநம்பிக்கை கொண்டால் நேர்வழி பெறுவார்கள். அவர்கள் புறக்கணிப்பார்கள் என்றால் அவர்கள் பிளவிலேயே இருக்கின்றனர். அவர்களின் விஷயத்தில் அல்லாஹ் உமக்குப் போதுமானவன். அவன் செவியேற்பவன்; நன்கறிந்தவன்."/>
        <aya index="138"
            text="&quot;அல்லாஹ் தீட்டும் வர்ண(மான இம்மார்க்க)த்தையே (நாங்கள் பின்பற்றுவோம்.) வர்ணம் தீட்டுவதில் அல்லாஹ்வை விட மிக அழகானவன் யார்? நாங்கள் அவனையே வணங்குபவர்கள்&quot; (என்று கூறுவீராக!)"/>
        <aya index="139"
            text="&quot;அல்லாஹ்வைப் பற்றி எங்களிடம் தர்க்கம் செய்கிறீர்களா? அவன் எங்கள் இறைவனும் உங்கள் இறைவனும் ஆவான். எங்களின் செயல்கள் எங்களுக்கே! உங்களின் செயல்கள் உங்களுக்கே! நாங்கள் அவனுக்கே மனத்தூய்மையுடன் செயல்படுவோர்&quot; என்று கூறுவீராக!"/>
        <aya index="140"
            text="&quot;இப்ராஹீம், இஸ்மாயீல், இஸ்ஹாக், யஃகூப் மற்றும் அவரது தலைமுறைகள் யூதர்களாகவோ அல்லது கிறித்தவர்களாகவோ இருந்தார்கள் என்று நீங்கள் கூறுகிறீர்களா? நன்கறிந்தவர்கள் நீங்களா? அல்லது அல்லாஹ்வா?&quot; என்று கேட்பீராக! அல்லாஹ்விடமிருந்து தனக்கு வந்த சாட்சியத்தை மறைப்பவனை விட அநியாயக்காரன் யார்? நீங்கள் செய்வதைப் பற்றி அல்லாஹ் கவனமற்றவனாக இல்லை."/>
        <aya index="141"
            text="அது சென்றுவிட்ட ஒரு சமுதாயம். அவர்கள் சம்பாதித்தவை அவர்களுக்கே! நீங்கள் சம்பாதித்தவை உங்களுக்கே! அவர்கள் செய்து கொண்டிருந்தவை பற்றி நீங்கள் வினவப்பட மாட்டீர்கள்."/>
        <aya index="142"
            text="&quot;(முஸ்லிம்களாகிய) அவர்கள் (முன்னோக்கிக் கொண்டு) இருந்த தொழும் திசையை விட்டும் அவர்களைத் திருப்பியது எது?&quot; என்று மக்களில் மூடர்கள் கேட்பார்கள். &quot;கிழக்கும், மேற்கும் அல்லாஹ்விற்கே உரியவை. தான் நாடியோரை அவன் நேர்வழியில் செலுத்துகிறான்&quot; என்று கூறுவீராக!11"/>
        <aya index="143"
            text="இவ்வாறே (மற்ற) மக்களுக்கு நீங்கள் சாட்சிகளாக இருப்பதற்காகவும், உங்களுக்கு இத்தூதர் சாட்சியாக இருப்பதற்காகவும் உங்களை நடுநிலைச் சமுதாயமாக ஆக்கினோம்.12 'வந்த வழியே திரும்பிச் செல்வோர் யார்? இத்தூதரைப் பின்பற்றுவோர் யார்?' என்பதை வெளிப்படுத்திக் காட்டுவதற்காகவே நீர் ஏற்கனவே இருந்த தொழும் திசையை நாம் நிர்ணயித்தோம். அல்லாஹ் நேர்வழி காட்டியவர்களைத் தவிர (மற்றவர்களுக்கு) இது பெரும் பாரமாகவே இருந்தது. அல்லாஹ் உங்கள் நம்பிக்கையை வீணாக்க மாட்டான். அல்லாஹ் மனிதர்கள்மீது கருணை உள்ளவன்; நிகரிலா அன்பாளன்.13"/>
        <aya index="144"
            text="(நபியே!) உமது முகம் (கிப்லா மாற்றத்தை எதிர்பார்த்து) வானத்தை நோக்கித் திரும்புவதைப் பார்க்கிறோம். எனவே, நீர் எதை விரும்புகிறீரோ அந்தத் தொழும் திசை நோக்கி உம்மைத் திருப்புவோம். உமது முகத்தை மஸ்ஜிதுல் ஹராமின் திசையில் திருப்புவீராக! நீங்கள் எங்கிருந்தபோதும் (தொழுகையில்) உங்கள் முகங்களை அதன் திசையில் திருப்புங்கள். வேதம் வழங்கப்பட்டவர்கள், 'இது, தம்முடைய இறைவனிடமிருந்து வந்த உண்மை' என்பதை அறிவார்கள். அவர்கள் செய்வதைப் பற்றி அல்லாஹ் கவனமற்றவனாக இல்லை."/>
        <aya index="145"
            text="வேதம் வழங்கப்பட்டோரிடம் அனைத்துச் சான்றுகளை நீர் கொண்டு வந்த போதிலும் உமது தொழும் திசையை அவர்கள் பின்பற்றப் போவதில்லை. அவர்களுடைய தொழும் திசையை நீரும் பின்பற்றப் போவதில்லை. அவர்களில் சிலர், வேறு சிலரின் தொழும் திசையைப் பின்பற்றக்கூடியவர்களாக இல்லை. உமக்கு ஞானம் வந்த பிறகு அவர்களின் விருப்பங்களை நீர் பின்பற்றினால் அப்போது அநியாயக்கார்களுள் ஒருவராக ஆகிவிடுவீர்."/>
        <aya index="146"
            text="யாருக்கு நாம் வேதத்தைக் கொடுத்தோமோ அவர்கள் தமது பிள்ளைகளை அறிந்து கொள்வதைப் போன்று (நபியாகிய) இவரை அறிகின்றனர். அவர்களில் ஒரு பிரிவினர் தெரிந்து கொண்டே உண்மையை மறைக்கின்றனர்."/>
        <aya index="147"
            text="இந்த உண்மை உமது இறைவனிடமிருந்து வந்தது. எனவே சந்தேகிப்பவர்களில் ஒருவராக ஆகிவிடாதீர்!"/>
        <aya index="148"
            text="ஒவ்வொருவருக்கும் அவர் முன்னோக்கும் ஒரு திசை உள்ளது. எனவே நன்மையான காரியங்களில் முந்திச் செல்லுங்கள். நீங்கள் எங்கிருந்த போதிலும் உங்கள் அனைவரையும் அல்லாஹ் கொண்டுவந்து சேர்ப்பான். ஒவ்வொரு பொருளின்மீதும் அல்லாஹ் ஆற்றலுடையவன்."/>
        <aya index="149"
            text="நீர் எங்கிருந்து புறப்பட்டாலும் (தொழும்போது) உமது முகத்தை மஸ்ஜிதுல் ஹராமின் திசையில் திருப்புவீராக! இது உமது இறைவனிடமிருந்து வந்த உண்மையாகும். நீங்கள் செய்வதைப் பற்றி அல்லாஹ் கவனமற்றவனாக இல்லை."/>
        <aya index="150"
            text="நீர் எங்கிருந்து புறப்பட்டாலும் (தொழும்போது) உமது முகத்தை மஸ்ஜிதுல் ஹராமின் திசையில் திருப்புவீராக! மக்களில் அநியாயக்காரர்களைத் தவிர மற்றவர்களிடம் உங்களுக்கு எதிராக எந்த ஆதாரமும் இருக்கக் கூடாது என்பதற்காகவும், எனது அருட்கொடையை உங்களுக்கு நான் முழுமைப்படுத்துவதற்காகவும் நீங்கள் எங்கிருந்தாலும் அதன் திசையில் உங்கள் முகங்களைத் திருப்புங்கள். அவர்களுக்கு நீங்கள் பயப்படாதீர்கள்! எனக்கே பயப்படுங்கள்! இதனால் நேர்வழி பெறுவீர்கள்."/>
        <aya index="151"
            text="நமது வசனங்களை உங்களுக்கு ஓதிக் காட்டி, உங்களைத் தூய்மையாக்கி, உங்களுக்கு வேதத்தையும் ஞானத்தையும் கற்றுத் தந்து, நீங்கள் அறியாதவற்றையும் உங்களுக்குக் கற்றுத் தரும் ஒரு தூதரை உங்களிலிருந்தே உங்களுக்கு நாம் அனுப்பியது போன்றே (உங்களுக்கான தொழும் திசையையும் ஏற்படுத்தி அருள் புரிந்தோம்.)"/>
        <aya index="152"
            text="எனவே, என்னை நினைவுகூருங்கள்! நானும் உங்களை நினைவு கூர்வேன். எனக்கு நன்றி செலுத்துங்கள்! என்னை மறுத்து விடாதீர்கள்!"/>
        <aya index="153"
            text="இறைநம்பிக்கை கொண்டோரே! பொறுமையைக் கொண்டும், தொழுகையைக் கொண்டும் (அல்லாஹ்விடம்) உதவி தேடுங்கள். பொறுமையாளர்களுடன் அல்லாஹ் இருக்கிறான்."/>
        <aya index="154"
            text="அல்லாஹ்வின் பாதையில் கொல்லப்படுவோரை 'மரணித்தவர்கள்' என்று கூறாதீர்கள். மாறாக, அவர்கள் உயிருடன் இருக்கிறார்கள். எனினும் நீங்கள் உணர மாட்டீர்கள்."/>
        <aya index="155"
            text="உங்களை ஓரளவு பயம் மற்றும் பசியைக் கொண்டும், செல்வங்கள், உயிர்கள் மற்றும் விளைச்சல்கள் ஆகியவற்றைக் குறைத்தும் நாம் சோதிப்போம். பொறுமையாளர்களுக்கு நற்செய்தி கூறுவீராக!"/>
        <aya index="156"
            text="அவர்களுக்கு எந்தத் துன்பம் ஏற்பட்டாலும் &quot;நாங்கள் அல்லாஹ்வுக்கே உரியவர்கள். நாங்கள் அவனிடமே திரும்பக் கூடியவர்கள்&quot; என்று கூறுவார்கள்.14"/>
        <aya index="157"
            text="இத்தகையோர்மீதுதான் அவர்களின் இறைவனிடமிருந்து மன்னிப்பும் அருளும் உள்ளது. அவர்களே நேர்வழி பெற்றவர்கள்."/>
        <aya index="158"
            text="ஸஃபாவும் மர்வாவும் அல்லாஹ் ஏற்படுத்திய அடையாளங்களில் உள்ளவை. எனவே இந்த (கஅபா) ஆலயத்தை ஹஜ் அல்லது உம்ரா செய்பவர் அவ்விரண்டையும் சுற்றி வருவது குற்றமில்லை. நன்மையை யார் மிகுதியாகச் செய்கிறாரோ (அவருக்கு) அல்லாஹ் நன்றி பாராட்டுபவன்; நன்கறிந்தவன்.15"/>
        <aya index="159"
            text="நாம் அருளிய தெளிவான சான்றுகளையும், நேர்வழியையும் வேதத்தில் மக்களுக்கு நாம் தெளிவாக்கிய பிறகு, யார் மறைக்கிறார்களோ அவர்களை அல்லாஹ் சபிக்கிறான். சபிப்ப(தற்கு உரிமையுடைய)வர்களும் சபிக்கின்றனர்."/>
        <aya index="160"
            text="பாவ மன்னிப்புக் கோரி, (தம்மைச்) சீர்திருத்திக் கொண்டு, தெளிவாக எடுத்துரைத்தவர்களைத் தவிர! அவர்களை நான் மன்னிப்பேன். நான் மன்னிப்பு மிக்கவன்; நிகரிலா அன்பாளன்."/>
        <aya index="161"
            text="யார் (அல்லாஹ்வை) மறுத்து, இறைமறுப்பாளர்களாகவே மரணித்து விடுகிறார்களோ அவர்கள்மீது அல்லாஹ், வானவர்கள், மனிதர்கள் ஆகிய அனைவரின் சாபமும் உண்டாகும்."/>
        <aya index="162"
            text="அவர்கள் அதில் நிரந்தரமாக இருப்பார்கள். அவர்களுக்கு வேதனை குறைக்கப்படவோ, கால அவகாசம் அளிக்கப்படவோ மாட்டாது."/>
        <aya index="163"
            text="உங்கள் கடவுள் ஒரே கடவுள்தான். அளவிலா அருளாளனும் நிகரிலா அன்பாளனுமாகிய அவனைத் தவிர எந்தக் கடவுளும் இல்லை."/>
        <aya index="164"
            text="வானங்கள் மற்றும் பூமியைப் படைத்திருப்பதிலும், இரவு, பகல் மாறி மாறி வந்து கொண்டிருப்பதிலும், மக்களுக்குப் பயனளிப்பவற்றை(ச் சுமந்து) கொண்டு கடலில் ஓடும் கப்பல்களிலும், வானத்திலிருந்து அல்லாஹ் மழையை இறக்கி, அதன் மூலம் பூமியை, அது இறந்தபின்பு உயிர்ப்பிப்பதிலும், அதில் அனைத்து உயிரினங்களையும் பரவச் செய்திருப்பதிலும், காற்றுகளை மாறி மாறி வீசச் செய்வதிலும், வானத்திற்கும், பூமிக்குமிடையில் கட்டுப்படுத்தப்பட்ட மேகத்திலும் சிந்திக்கின்ற சமுதாயத்திற்குச் சான்றுகள் உள்ளன."/>
        <aya index="165"
            text="அல்லாஹ் அல்லாதவர்களை இணை(க்கடவுள்)களாக ஏற்படுத்திக் கொண்டு அல்லாஹ்வை நேசிப்பது போல் அவர்களை நேசிப்பவர்களும் மக்களில் உள்ளனர். அல்லாஹ்வை நேசிப்பதில் இறைநம்பிக்கை கொண்டவர்கள் மிக உறுதியானவர்கள். அநியாயக்காரர்கள் வேதனையைக் காணும்போது(ள்ள நிலையை) அறிவார்களாயின் அனைத்து ஆற்றலும் அல்லாஹ்வுக்கே உரியது; அல்லாஹ் கடுமையாகத் தண்டிப்பவன் (என்பதை உணர்ந்து கொள்வர்.)"/>
        <aya index="166"
            text="பின்பற்றப்பட்டவர்கள், பின்பற்றியவர்களை விட்டும் விலகி, அவர்கள் வேதனையையும் கண்டு, அவர்களுக்கிடையே இருந்த தொடர்புகள் முறிந்துவிடும்போது (அல்லாஹ்வின் ஆற்றலை அறிந்து கொள்வர்.)"/>
        <aya index="167"
            text="&quot;(மீண்டும் உலகிற்குத்) திரும்பும் வாய்ப்பு எங்களுக்குக் கிடைக்குமானால் அவர்கள் எங்களை விட்டு விலகியதைப் போன்று நாங்களும் அவர்களை விட்டு விலகிக் கொள்வோமே!&quot; என்று பின்பற்றியோர் கூறுவார்கள். இவ்வாறுதான் அவர்களின் செயல்களை அவர்களுக்குத் துக்கமளிப்பவையாக அல்லாஹ் காட்டுவான். அவர்கள் நரகத்திலிருந்து வெளியேறுபவர்களும் அல்லர்­."/>
        <aya index="168"
            text="மனிதர்களே! பூமியில் இருப்பவற்றில் தூய்மையாகவுள்ள அனுமதிக்கப்பட்டவற்றை உண்ணுங்கள். ஷைத்தானின் அடிச்சுவடுகளைப் பின்பற்றாதீர்கள். அவனே உங்களுக்குப் பகிரங்க எதிரியாவான்."/>
        <aya index="169"
            text="தீயதையும், மானக்கேடானதையும், நீங்கள் அறியாதவற்றை அல்லாஹ்வின்மீது இட்டுக்கட்டிக் கூறுவதையுமே அவன் உங்களுக்கு ஏவுகிறான்."/>
        <aya index="170"
            text="&quot;நீங்கள் அல்லாஹ் அருளியதைப் பின்பற்றுங்கள்&quot; என்று அவர்களுக்குக் கூறப்படும்போது, &quot;அவ்வாறல்ல! எதன்மீது எங்கள் முன்னோரைக் கண்டோமோ அதையே நாங்கள் பின்பற்றுவோம்&quot; என்று கூறுகின்றனர். அவர்களுடைய முன்னோர் எதையும் சிந்திக்காதவர்களாகவும், நேர்வழி பெறாதவர்களாகவும் இருந்தாலுமா?"/>
        <aya index="171"
            text="இறைமறுப்பாளர்களுக்கு (அறிவுரை கூறுவதற்குரிய) எடுத்துக்காட்டானது, வெறும் சப்தத்தையும், கூச்சலையுமே செவியேற்பவை(களான கால்நடை)களைச் சப்தமிட்டு அழைப்பவனின் எடுத்துக்காட்டைப் போன்றதாகும். (அவர்கள்) செவிடர்கள்; ஊமைகள்; குருடர்கள். எனவே அவர்கள் விளங்கிக் கொள்ள மாட்டார்கள்."/>
        <aya index="172"
            text="இறைநம்பிக்கை கொண்டோரே! நாம் உங்களுக்கு அளித்திருப்பவற்றில் தூய்மையானவற்றை உண்ணுங்கள். நீங்கள் அல்லாஹ்வை மட்டும் வணங்குபவர்களாக இருந்தால் அவனுக்கு நன்றி செலுத்துங்கள்.16"/>
        <aya index="173"
            text="தானாகச் செத்தது, (ஓட்டப்பட்ட) இரத்தம், பன்றியின் இறைச்சி, அல்லாஹ் அல்லாதோருக்குப் பெயர் கூறப்பட்டவை ஆகியவற்றையே அவன் உங்களுக்குத் தடை செய்துள்ளான். விரும்பிச் செல்லாமலும், வரம்பு மீறாமலும் யாரேனும் நிர்ப்பந்திக்கப்பட்டால் அவர்மீது குற்றமில்லை. அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="174"
            text="வேதத்தில் அல்லாஹ் அருளியதை மறைத்துவிட்டு, அதற்காக அற்ப விலையைப் பெறுவோர் தமது வயிறுகளில் நரக நெருப்பையே சாப்பிடுகிறார்கள். மறுமை நாளில் அவர்களிடம் அல்லாஹ் பேச மாட்டான்; அவர்களைத் தூய்மைப்படுத்த மாட்டான். அவர்களுக்குத் துன்புறுத்தும் வேதனையும் உள்ளது."/>
        <aya index="175"
            text="அவர்களே நேர்வழிக்குப் பதிலாக வழிகேட்டையும், மன்னிப்பிற்குப் பதிலாக வேதனையையும் விலைக்கு வாங்கியவர்கள். அவர்கள் நரக நெருப்பைச் சகித்துக் கொள்ளச் செய்தது எது?"/>
        <aya index="176"
            text="இதற்குக் காரணம், அல்லாஹ் உண்மையுடன் இவ்வேதத்தை இறக்கிவைத்(தும் அவர்கள் மறைத்)ததுதான். இவ்வேதத்தில் கருத்து வேறுபாடு கொண்டவர்கள் பெரும் பிளவிலேயே உள்ளனர்."/>
        <aya index="177"
            text="கிழக்கு நோக்கியோ, மேற்கு நோக்கியோ உங்கள் முகங்களைத் திருப்புவதில் (மட்டுமே) நன்மை இல்லை. மாறாக, அல்லாஹ்வையும், மறுமை நாளையும், வானவர்களையும், வேதத்தையும், நபிமார்களையும் நம்பிக்கை கொண்டு, அவன்மீதுள்ள அன்பின் காரணமாக உறவினர்களுக்கும், அநாதைகளுக்கும், ஏழைகளுக்கும், வழிப்போக்கருக்கும், யாசிப்பவர்களுக்கும், அடிமைகளை விடுதலை செய்வதற்கும் செல்வத்தை வழங்கி, தொழுகையை நிலைநிறுத்தி, ஸகாத்தைக் கொடுத்து, வாக்களித்தால் தமது வாக்கை நிறைவேற்றுபவர்களும், கடும் வறுமையிலும், நோயிலும், போர்க் காலத்திலும் பொறுமையை மேற்கொள்வோருமே நன்மை செய்வோராவர். அவர்களே உண்மையாளர்கள். மேலும் அவர்களே இறையச்சமுடையவர்கள்."/>
        <aya index="178"
            text="இறைநம்பிக்கை கொண்டோரே! கொலை செய்யப்பட்டோருக்காகப் பழிவாங்குதல் உங்கள்மீது கடமையாக்கப்பட்டுள்ளது. (கொலை செய்தவன்) சுதந்திரமானவன் என்றால் அந்தச் சுதந்திரமானவனும், அடிமை என்றால் அந்த அடிமையும், பெண் என்றால் அந்தப் பெண்ணும் (பழிவாங்கப்பட வேண்டும்). கொல்லப்பட்டவனின் சகோதரனால் (பொறுப்பாளரால்) கொலையாளிக்கு ஏதேனும் மன்னிப்பு வழங்கப்பட்டால் நியாயமான முறையைப் பின்பற்றி (ஈட்டுத் தொகையை) அழகிய முறையில் அச்சகோதரனுக்கு வழங்க வேண்டும். இது உங்கள் இறைவனின் சலுகையும், அருளும் ஆகும். இதன் பின்னர் யார் வரம்பு மீறுகிறாரோ அவருக்குத் துன்புறுத்தும் வேதனை உள்ளது.17"/>
        <aya index="179"
            text="அறிவுடையோரே! பழிவாங்கும் சட்டத்தில் உங்களுக்கு வாழ்க்கை உள்ளது. நீங்கள் (குற்றங்களிலிருந்து) விலகிக் கொள்ளலாம்."/>
        <aya index="180"
            text="உங்களில் ஒருவருக்கு மரணம் நெருங்கும்போது அவர் செல்வத்தை விட்டுச் சென்றால் பெற்றோருக்கும், உறவினருக்கும் நியாயமான முறையில் மரண சாசனம் செய்வது உங்கள்மீது விதிக்கப்பட்டுள்ளது. (இது) இறையச்சமுடையோருக்குக் கடமையாகும்."/>
        <aya index="181"
            text="(மரண சாசனமான) அதைச் செவியுற்ற பின் யார் மாற்றிக் கூறுகிறார்களோ அதன் குற்றம் அதை மாற்றுபவர்களையே சாரும். அல்லாஹ் செவியேற்பவன், நன்கறிந்தவன்."/>
        <aya index="182"
            text="மரண சாசனம் செய்பவரிடம் அநியாயத்தையோ அல்லது பாவத்தையோ யாரேனும் அஞ்சி, அவர்களுக்கிடையில் இணக்கத்தை ஏற்படுத்தினால் அவர்மீது குற்றமில்லை. அல்லாஹ் மன்னிப்பு மிக்கவன்; நிகரிலா அன்பாளன்."/>
        <aya index="183, 184"
            text="இறைநம்பிக்கை கொண்டோரே! உங்களுக்கு முன்னிருந்தோர் மீது கடமையாக்கப்பட்டது போன்று உங்கள்மீதும் குறிப்பிட்ட நாட்கள் நோன்பு கடமையாக்கப்பட்டுள்ளது. (இதனால்) நீங்கள் இறையச்சமுடையோர் ஆகலாம். உங்களில் நோயாளியாகவோ அல்லது பயணத்திலோ இருப்பவர் வேறு நாட்களில் கணக்கிட்டுக் கொள்ளட்டும். அதற்குச் சக்தி பெற்றவர்கள் (நோன்பு நோற்கா விட்டால்) ஓர் ஏழைக்கு உணவளிப்பது (அதற்குரிய) பரிகாரமாகும். நன்மையை யார் மிகுதியாகச் செய்கிறாரோ அது அவருக்குச் சிறந்தது. நீங்கள் அறிந்தவர்களாக இருந்தால் நீங்கள் நோன்பு நோற்பதே உங்களுக்குச் சிறந்தது.18"/>
        <aya index="185"
            text="ரமளான் மாதம் எத்தகையதென்றால் அதில்தான் மக்களுக்கு வழிகாட்டியாகவும், நேர்வழி மற்றும் (உண்மை, பொய்யைப்) பிரித்தறிவிப்பதன் தெளிவான சான்றுகளைக் கொண்டதாகவும் இந்தக் குர்ஆன் அருளப்பட்டது. எனவே உங்களில் அம்மாதத்தை அடைபவர், அதில் நோன்பு நோற்கட்டும். நோயாளியாகவோ அல்லது பயணத்திலோ இருப்பவர் வேறு நாட்களில் கணக்கிட்டுக் கொள்ளட்டும். உங்களுக்கு அல்லாஹ் எளிதையே நாடுகிறான். உங்களுக்கு அவன் சிரமத்தை நாடவில்லை. நீங்கள் எண்ணிக்கையை முழுமைப்படுத்துவதற்கும், உங்களுக்கு நேர்வழி காட்டியதற்காக நீங்கள் அல்லாஹ்வைப் பெருமைப்படுத்தி, நன்றி செலுத்துவதற்காகவும் (இச்சலுகையை வழங்கினான்.)"/>
        <aya index="186"
            text="(நபியே!) எனது அடியார்கள் என்னைப் பற்றி உம்மிடம் கேட்டால், &quot;நான் அருகில் இருக்கிறேன். என்னிடம் பிரார்த்திக்கும்போது பிரார்த்திப்பவரின் பிரார்த்தனைக்கு நான் பதிலளிக்கிறேன். எனவே, அவர்கள் நேர்வழி பெறுவதற்காக எனக்கே கட்டுப்பட்டு, என்னையே நம்பட்டும்&quot; (என்று நான் கூறுவதைத் தெரிவிப்பீராக!)"/>
        <aya index="187"
            text="நோன்புக்கால இரவில் உங்கள் மனைவியருடன் கூடுவது உங்களுக்கு அனுமதிக்கப்பட்டுள்ளது. அவர்கள் உங்களுக்கு ஆடையாகவும், நீங்கள் அவர்களுக்கு ஆடையாகவும் இருக்கிறீர்கள். உங்களை நீங்களே வஞ்சித்துக் கொண்டிருந்ததை அல்லாஹ் அறிந்துள்ளான். எனவே அவன் உங்கள் பாவ மன்னிப்புக் கோரிக்கையை ஏற்று உங்களை மன்னித்தான்.19 இனி நீங்கள் அவர்களுடன் கூடி, அல்லாஹ் உங்களுக்கு விதித்திருப்பதைத் தேடிக் கொள்ளுங்கள். (இரவு என்ற) கருப்புக் கயிற்றிலிருந்து அதிகாலை எனும் வெள்ளைக் கயிறு உங்களுக்குத் தெளிவாகும்வரை உண்ணுங்கள்; பருகுங்கள்!20 பிறகு இரவு (தொடங்கும்) வரை நோன்பை முழுமைப்படுத்துங்கள். நீங்கள் பள்ளிவாசல்களில் இஃதிகாஃப் இருக்கும்போது (உங்கள் மனைவியரான) அவர்களுடன் கூடாதீர்கள். இவை அல்லாஹ்வின் வரம்புகள். அவற்றை நெருங்காதீர்கள். மனிதர் இறையச்சமுடையோர் ஆவதற்காக இவ்வாறே தனது வசனங்களை அல்லாஹ் தெளிவுபடுத்துகிறான்."/>
        <aya index="188"
            text="உங்கள் செல்வங்களை, உங்களுக்கிடையே தவறான முறையில் உண்ணாதீர்கள்! நீங்கள் அறிந்து கொண்டே மக்களின் செல்வங்களில் ஒரு பகுதியைப் பாவமான முறையில் உண்பதற்காக, உங்கள் செல்வங்களை அதிகாரிகளிடம் (லஞ்சம் கொடுப்பதற்குக்) கொண்டு செல்லாதீர்கள்."/>
        <aya index="189"
            text="பிறைகளைப் பற்றி உம்மிடம் கேட்கிறார்கள். &quot;அவை மக்களுக்கும், ஹஜ்ஜுக்கும் காலம் காட்டுபவை&quot; என்று கூறுவீராக! (இஹ்ராமுடைய நிலையில்) உங்கள் வீடுகளுக்குள் நீங்கள் அவற்றின் பின்(வாசல்) வழியாக வருவதில் நன்மை இல்லை. மாறாக, இறைவனை அஞ்சுபவரே நன்மை உடையவராவார். வீடுகளுக்குள் அவற்றின் (முன்)வாசல்கள் வழியாகவே வாருங்கள். நீங்கள் வெற்றி பெறுவதற்காக அல்லாஹ்வை அஞ்சிக் கொள்ளுங்கள்!21"/>
        <aya index="190"
            text="உங்களை எதிர்த்துப் போரிடுவோருடன் அல்லாஹ்வின் பாதையில் நீங்களும் போரிடுங்கள்! வரம்பு மீறிவிடாதீர்கள்! வரம்பு மீறுவோரை அல்லாஹ் நேசிக்கமாட்டான்."/>
        <aya index="191"
            text="(போரில்) நீங்கள் அவர்களைக் காணும் இடத்தில் கொல்லுங்கள்! அவர்கள் உங்களை வெளியேற்றியது போன்றே நீங்களும் அவர்களை வெளியேற்றுங்கள்! குழப்பம் விளைவிப்பது, கொலையைவிடக் கொடியது. மஸ்ஜிதுல் ஹராமில் உங்களை எதிர்த்து அவர்கள் போர் புரியும்வரை அதில் நீங்கள் அவர்களை எதிர்த்துப் போர் புரியாதீர்கள். ஆனால் அவர்கள் (அங்கு) உங்களை எதிர்த்துப் போர் புரிந்தால் அவர்களைக் கொல்லுங்கள். இறைமறுப்பாளர்களுக்கான கூலி இவ்வாறே இருக்கும்."/>
        <aya index="192"
            text="அவர்கள் விலகிக் கொண்டால் அல்லாஹ் மன்னிப்பு மிக்கவன்; நிகரிலா அன்பாளன்."/>
        <aya index="193"
            text="குழப்பம் நீங்கி, வணக்க வழிபாடு அல்லாஹ்வுக்காக ஆகும்வரை அவர்களை எதிர்த்துப் போரிடுங்கள். அவர்கள் விலகிக் கொண்டால் அநியாயக்காரர்களைத் தவிர்த்து (மற்றவர்களிடம்) பகைமை (கொண்டு போரிடக்) கூடாது.22"/>
        <aya index="194"
            text="புனித மாதத்திற்கு நிகர் புனித மாதம்தான். புனிதங்(கள் பாழ்படுத்தப்பட்டால் அவை)களுக்குப் பழிவாங்குதல் உண்டு. எனவே உங்கள்மீது யாரேனும் வரம்பு மீறினால், அவர்கள் உங்களிடம் வரம்பு மீறியதைப் போன்றே நீங்களும் அவர்களிடம் வரம்பு மீறுங்கள். அல்லாஹ்வை அஞ்சிக் கொள்ளுங்கள். இறையச்சமுடையோருடன் அல்லாஹ் இருக்கிறான் என்பதையும் அறிந்து கொள்ளுங்கள்.23"/>
        <aya index="195"
            text="அல்லாஹ்வின் பாதையில் செலவு செய்யுங்கள்! உங்கள் கைகளை அழிவின் பக்கம் கொண்டு செல்லாதீர்கள்! நன்மை செய்யுங்கள்! நன்மை செய்வோரை அல்லாஹ் நேசிக்கிறான்.24"/>
        <aya index="196"
            text="நீங்கள் அல்லாஹ்வுக்காக ஹஜ்ஜையும் உம்ராவையும் நிறைவேற்றுங்கள். நீங்கள் தடுக்கப்பட்டால் பலிப் பிராணியில் இயன்ற ஒன்று (அறுக்கப்பட வேண்டும்.) பலிப் பிராணி, தனது எல்லையை அடையும்வரை உங்கள் தலைகளை மழிக்காதீர்கள்.25 உங்களில் யாரேனும் நோயாளியாகவோ அல்லது தனது தலையில் நோவினை உள்ளவராகவோ இருந்(து தலையை மழித்)தால் நோன்பு நோற்பது அல்லது தர்மம் செய்வது அல்லது பலியிடுவது உரிய பரிகாரமாகும்.26 நீங்கள் பாதுகாப்பான சூழலை அடைந்து, யாரேனும் ஹஜ்ஜையும், உம்ராவையும் தமத்துவ் முறையில் செய்தால் அவர் பலிப் பிராணியில் இயன்றதை (அறுக்க வேண்டும். அதைப்) பெற்றுக் கொள்ளாதவர் ஹஜ்ஜில் மூன்று நாட்களும், (ஊருக்குத்) திரும்பியதும் ஏழு நாட்களும் நோன்பு நோற்க வேண்டும். இது முழுமையான பத்து ஆகும். இது, யாருடைய குடும்பம் மஸ்ஜிதுல் ஹராமில் (மக்காவில்) வசிக்கவில்லையோ அவர்களுக்குரியது. அல்லாஹ்வை அஞ்சிக் கொள்ளுங்கள். அல்லாஹ் கடுமையாகத் தண்டிப்பவன் என்பதை அறிந்து கொள்ளுங்கள்.27"/>
        <aya index="197"
            text="ஹஜ்(ஜின் காலம்) அறியப்பட்ட மாதங்களாகும்.28 அவற்றில் ஹஜ்ஜை கடமையாக்கிக் கொண்டவர் ஹஜ்ஜின்போது இல்லறத்தில் ஈடுபடுவதும், பாவம் செய்வதும், தர்க்கம் புரிவதும் கூடாது. நீங்கள் நன்மையில் எதைச் செய்தாலும் அல்லாஹ் அதனை அறிகிறான்.29 (ஹஜ்ஜுக்குரிய) பயணப் பொருட்களைத் தயார்படுத்திக் கொள்ளுங்கள். பயணப் பொருட்களில் மிகச் சிறந்தது இறையச்சமாகும். அறிவுடையோரே! எனக்கே அஞ்சுங்கள்.30"/>
        <aya index="198"
            text="(ஹஜ் பயணத்தில் வியாபாரம் செய்து) உங்களுடைய இறைவனின் அருளை நீங்கள் தேடிக் கொள்வது உங்கள்மீது குற்றமில்லை. நீங்கள் அரஃபாவிலிருந்து திரும்பும்போது மஷ்அருல் ஹராமில் அல்லாஹ்வை நினைவு கூருங்கள். நீங்கள் இதற்கு முன் வழிதவறியவர்களாக இருந்த நிலையில் அல்லாஹ் உங்களுக்கு வழிகாட்டியதற்காக அவனை நினைவு கூருங்கள்.31"/>
        <aya index="199"
            text="பிறகு, மக்கள் திரும்புகின்ற (அரஃபா எனும்) இடத்திலிருந்தே நீங்களும் திரும்புங்கள். அல்லாஹ்விடம் பாவ மன்னிப்புக் கோருங்கள். அல்லாஹ் மன்னிப்பு மிக்கவன்; நிகரிலா அன்பாளன்.32"/>
        <aya index="200"
            text="உங்கள் ஹஜ் வணக்க முறைகளை நீங்கள் நிறைவேற்றி விட்டால், உங்கள் முன்னோர்களை நீங்கள் நினைவுகூர்வதைப் போன்று அல்லது அதைவிட அதிகமாக அல்லாஹ்வை நினைவுகூருங்கள். &quot;எங்கள் இறைவனே! எங்களுக்கு இவ்வுலகிலேயே (அனைத்தையும்) வழங்குவாயாக!&quot; என்று கூறுவோரும் மனிதர்களில் உள்ளனர். அவர்களுக்கு மறுமையில் எந்தப் பாக்கியமும் இல்லை."/>
        <aya index="201"
            text="&quot;எங்கள் இறைவனே! எங்களுக்கு இவ்வுலகிலும் நன்மையை(த் தருவாயாக!) மறுமையிலும் நன்மையைத் தருவாயாக! நரகத்தின் வேதனையிலிருந்து எங்களைப் பாதுகாப்பாயாக!&quot; என்று கூறுவோரும் மனிதர்களில் உள்ளனர்.33"/>
        <aya index="202"
            text="அவர்கள் செய்தவற்றுக்கான கூலி அவர்களுக்கு உண்டு. அல்லாஹ் விரைந்து விசாரிப்பவன்."/>
        <aya index="203"
            text="குறிப்பிட்ட நாட்களில் (மினாவில்) அல்லாஹ்வை நினைவு கூருங்கள். இரண்டு நாட்களில் விரைவாகப் புறப்படுபவர்மீது குற்றமில்லை. தாமதித்துப் புறப்படுபவர்மீதும் குற்றமில்லை. (இது அல்லாஹ்வை) அஞ்சுவோருக்கு உரியதாகும். அல்லாஹ்வை அஞ்சிக் கொள்ளுங்கள். நீங்கள் அவனிடமே ஒன்று திரட்டப்படுவீர்கள் என்பதை அறிந்து கொள்ளுங்கள்."/>
        <aya index="204"
            text="இவ்வுலக வாழ்க்கையைக் குறித்து உம்மைக் கவரும் விதமாகப் பேசுபவனும் மனிதர்களில் இருக்கிறான். அவன் தனது உள்ளத்தில் இருப்பதற்கு அல்லாஹ்வை சாட்சியாக்குகிறான். அவனோ கடுமையாகத் தர்க்கம் செய்பவன்."/>
        <aya index="205"
            text="அவன் (உம்மை விட்டுத்) திரும்பிச் சென்றால் பூமியில் குழப்பம் விளைவித்து, அதில் விவசாயத்தையும் கால்நடைகளையும் அழிக்க முயற்சிக்கிறான். குழப்பத்தை அல்லாஹ் விரும்புவதில்லை."/>
        <aya index="206"
            text="&quot;அல்லாஹ்வை அஞ்சிக் கொள்&quot; என்று அவனிடம் கூறப்பட்டால், (அவனது) கவுரவம் அவனைப் பாவத்தில் தள்ளி விடுகிறது. எனவே அவனுக்கு நரகமே போதுமானது. தங்குமிடத்தில் அது கெட்டது."/>
        <aya index="207"
            text="அல்லாஹ்வின் பொருத்தத்தை நாடி தம்மையே சமர்ப்பித்து விடும் மனிதர்களும் இருக்கின்றனர். அடியார்கள்மீது அல்லாஹ் கருணையுடையவன்.34"/>
        <aya index="208"
            text="இறைநம்பிக்கை கொண்டோரே! இஸ்லாத்தில் முழுமையாக நுழைந்து விடுங்கள். ஷைத்தானுடைய அடிச்சுவடுகளைப் பின்பற்றாதீர்கள். அவன் உங்களுக்குப் பகிரங்கமான எதிரியாவான்."/>
        <aya index="209"
            text="உங்களிடம் தெளிவான சான்றுகள் வந்த பின்னரும் நீங்கள் சறுக்கினால், அல்லாஹ் மிகைத்தவன், நுண்ணறிவாளன் என்பதை அறிந்து கொள்ளுங்கள்."/>
        <aya index="210"
            text="அல்லாஹ்வும் வானவர்களும் மேகக் குடைகளில் தம்மிடம் வந்து, காரியம் முடிக்கப்படுவதைத் தவிர (வேறெதையும்) அவர்கள் எதிர்பார்க்கிறார்களா? அனைத்துக் காரியங்களும் அல்லாஹ்விடமே கொண்டு வரப்படும்."/>
        <aya index="211"
            text="இஸ்ராயீலின் வழித்தோன்றல்களுக்கு எத்தனை தெளிவான சான்றுகளை வழங்கினோம் என்பதை அவர்களிடமே கேட்பீராக! அல்லாஹ்வின் அருட்கொடை தன்னிடம் வந்த பிறகு யாரேனும் அதை மாற்றினால், (அவனைத்) தண்டிப்பதில் அல்லாஹ் மிகக் கடுமையானவன்."/>
        <aya index="212"
            text="இறைமறுப்பாளர்களுக்கு இவ்வுலக வாழ்க்கை அலங்காரமாக்கப் பட்டுள்ளது. அவர்கள் இறைநம்பிக்கை கொண்டோரை ஏளனம் செய்கின்றனர். ஆனால் இறையச்சமுடையோர் மறுமை நாளில் அவர்களுக்கு மேலாக இருப்பார்கள். தான் நாடியோருக்கு அல்லாஹ் கணக்கின்றி வழங்குகிறான்."/>
        <aya index="213"
            text="மனிதர்கள் அனைவரும் ஒரே சமுதாயமாக இருந்தனர். (அவர்கள் கருத்துவேறுபாடு கொண்டபோது) நற்செய்தி கூறுபவர்களாகவும் எச்சரிக்கை செய்பவர்களாகவும் நபிமார்களை அல்லாஹ் அனுப்பினான். மனிதர்கள் எதில் கருத்து வேறுபாடு கொண்டார்களோ அதில் அவர்களுக்கிடையே தீர்ப்பு வழங்குவதற்காக மெய்ப் பொருளுடைய வேதத்தையும் நபிமார்களுடன் இறக்கி வைத்தான். வேதம் வழங்கப்பட்டவர்கள், தம்மிடம் தெளிவான சான்றுகள் வந்த பிறகும் தமக்கிடையே உள்ள பொறாமையின் காரணமாகவே அதில் கருத்து வேறுபாடு கொண்டனர். அவர்கள் எந்த உண்மையில் கருத்து வேறுபாடு கொண்டார்களோ அதில் இறைநம்பிக்கை கொண்டோருக்கு அல்லாஹ் தனது நாட்டத்தின்படி நேர்வழி காட்டினான். அல்லாஹ், தான் நாடியோரை நேரான பாதையில் செலுத்துகிறான்."/>
        <aya index="214"
            text="&quot;உங்களுக்கு முன்சென்றோர் (அடைந்த சோதனைகளைப்) போன்று உங்களுக்கும் வராமல் நீங்கள் சொர்க்கத்தில் நுழைந்து விடலாம் என எண்ணிக் கொண்டீர்களா? அவர்களுக்கு வறுமையும் நோயும் ஏற்பட்டது. இறைத் தூதரும், அவருடனிருந்த இறைநம்பிக்கை கொண்டோரும், &quot;அல்லாஹ்வின் உதவி எப்போது?&quot; என்று கூறுமளவுக்கு உலுக்கப்பட்டார்கள். அறிந்து கொள்ளுங்கள்! அல்லாஹ்வின் உதவி அருகில் இருக்கிறது."/>
        <aya index="215"
            text="அவர்கள் எதைச் செலவிட வேண்டும் என்று உம்மிடம் கேட்கின்றனர். &quot;செல்வத்திலிருந்து நீங்கள் எதைச் செலவிடுகிறீர்களோ அது பெற்றோருக்கும், உறவினர்களுக்கும், அநாதைகளுக்கும், ஏழைகளுக்கும், வழிப்போக்கருக்கும் உரியது. நீங்கள் நன்மையான எதைச் செய்தாலும் அதை அல்லாஹ் நன்கறிந்தவன்&quot; என்று கூறுவீராக!"/>
        <aya index="216"
            text="போர் புரிவது உங்களுக்கு வெறுப்பாக இருந்தாலும் அது உங்களின்மீது கடமையாக்கப்பட்டுள்ளது. ஒரு விஷயம் உங்களுக்கு நன்மையாக இருக்கும் நிலையில் அதை நீங்கள் வெறுக்கக் கூடும். ஒரு விஷயம் உங்களுக்குத் தீயதாக இருக்கும் நிலையில் அதை நீங்கள் விரும்பக் கூடும். அல்லாஹ்வே அறிகிறான். நீங்கள் அறிய மாட்டீர்கள்."/>
        <aya index="217"
            text="(நபியே!) புனித மாதத்தில் போர் புரிவது பற்றி அவர்கள் உம்மிடம் கேட்கின்றனர். &quot;அதில் போர் புரிவது பெரும்பாவம் தான். அல்லாஹ்வின் பாதையை விட்டுத் தடுப்பதும், அவனை மறுப்பதும், மஸ்ஜிதுல் ஹராமை விட்டுத் தடுப்பதும், அதற்குரியோரை அதிலிருந்து வெளியேற்றுவதும் அல்லாஹ்விடம் பெரிய பாவமாகும். குழப்பம் விளைவிப்பது கொலையைவிடக் கொடியது&quot; எனக் கூறுவீராக! அவர்கள் சக்தி பெற்றால் உங்கள் மார்க்கத்திலிருந்து உங்களைத் திருப்பும் வரை உங்களுடன் போரிட்டுக் கொண்டே இருப்பார்கள். உங்களில் யார் தனது மார்க்கத்தை விட்டு வெளியேறி, இறை மறுப்பாளராகவே மரணிக்கிறாரோ அவர்களின் செயல்கள் இவ்வுலகிலும் மறுமையிலும் அழிந்துவிட்டன. அவர்களே நரகவாசிகள். அவர்கள் அதில் நிரந்தரமாக இருப்பார்கள்."/>
        <aya index="218"
            text="இறைநம்பிக்கை கொண்டோரும், ஹிஜ்ரத் செய்து, அல்லாஹ்வின் பாதையில் போர் புரிந்தோருமே அல்லாஹ்வின் அருளை எதிர்பார்க்கின்றர். அல்லாஹ் மன்னிப்பு மிக்கவன்; நிகரிலா அன்பாளன்."/>
        <aya index="219, 220"
            text="(நபியே!) மதுவையும், சூதாட்டத்தையும் பற்றி உம்மிடம் கேட்கின்றனர். &quot;அவ்விரண்டிலும் மக்களுக்குப் பெரும் பாவமும் (சில) பயன்களும் இருக்கின்றன. அவ்விரண்டிலும் உள்ள பயன்களைவிடப் பாவம் மிகப் பெரியதாகும்&quot; என்று கூறுவீராக!35 அவர்கள் எதைச் செலவிட வேண்டும்? என்று உம்மிடம் கேட்கின்றனர். &quot;தேவைக்குப் போக எஞ்சியதை!&quot; என்று கூறுவீராக! இவ்வுலகையும் மறுமையையும் பற்றி நீங்கள் சிந்திப்பதற்காக அல்லாஹ் இவ்வாறே உங்களுக்கு வசனங்களைத் தெளிவுபடுத்துகிறான். அநாதைகளைப் பற்றி உம்மிடம் கேட்கின்றனர். &quot;அவர்களுக்கு நல்லதைச் செய்வது சிறந்தது. அவர்களுடன் நீங்கள் கலந்து வாழ்ந்தால் (அவர்கள்) உங்கள் சகோதரர்களாவர். நன்மை செய்பவரிலிருந்தும் குழப்பம் செய்பவரை அல்லாஹ் நன்கறிவான். அல்லாஹ் நாடியிருந்தால் உங்களுக்குச் சிரமத்தை ஏற்படுத்தி இருப்பான். அல்லாஹ் மிகைத்தவன், நுண்ணறிவாளன்&quot; என்று கூறுவீராக!"/>
        <aya index="221"
            text="இணை வைக்கும் பெண்களை, அவர்கள் இறைநம்பிக்கை கொள்ளும்வரை திருமணம் செய்யாதீர்கள். இணை வைக்கும் பெண் உங்களைக் கவர்ந்த போதிலும் அவளைவிட இறைநம்பிக்கை கொண்ட அடிமைப் பெண் சிறந்தவளாவாள். இணை வைக்கும் ஆண்கள், இறைநம்பிக்கை கொள்ளும்வரை அவர்களுக்கு (இறைநம்பிக்கை கொண்ட பெண்களைத்) திருமணம் செய்து கொடுக்காதீர்கள். இணை வைக்கும் ஆண் உங்களைக் கவர்ந்த போதிலும் அவனைவிட இறைநம்பிக்கை கொண்ட அடிமை சிறந்தவனாவான். அவர்கள் நரகத்திற்கு அழைக்கிறார்கள். அல்லாஹ், தனது ஆணைப்படி சொர்க்கத்தையும் மன்னிப்பையும் நோக்கி அழைக்கிறான். மனிதர்கள் படிப்பினை பெறுவதற்காக அவர்களுக்குத் தனது வசனங்களை அவன் தெளிவுபடுத்துகிறான்."/>
        <aya index="222"
            text="(நபியே!) மாதவிடாய் பற்றியும் உம்மிடம் கேட்கின்றனர். &quot;அது ஒரு தொந்தரவாகும். எனவே, மாதவிடாய் காலத்தில் பெண்களை விட்டும் (இல்லறத்தில் ஈடுபடாமல்) விலகி விடுங்கள்! அவர்கள் தூய்மையடையும்வரை அவர்களிடம் நெருங்காதீர்கள்! அவர்கள் தூய்மையடைந்து விட்டால் அல்லாஹ் உங்களுக்கு ஏவிய முறைப்படி அவர்களிடம் செல்லுங்கள்! அல்லாஹ், பாவ மன்னிப்புக் கோருவோரை நேசிக்கிறான்; தூய்மையானவர்களையும் நேசிக்கிறான்&quot; என்று கூறுவீராக!36"/>
        <aya index="223"
            text="உங்கள் மனைவியர் உங்களுடைய விளைநிலங்களாவர். எனவே, நீங்கள் விரும்பியவாறு உங்கள் விளைநிலங்களுக்குச் செல்லுங்கள். உங்களுக்காக (அல்லாஹ் விதித்ததை) முற்படுத்திக் கொள்ளுங்கள். அல்லாஹ்வை அஞ்சிக் கொள்ளுங்கள். நீங்கள் அவனைச் சந்திக்கக் கூடியவர்கள் என்பதை அறிந்து கொள்ளுங்கள். (நபியே!) இறைநம்பிக்கை கொண்டோருக்கு நற்செய்தி கூறுவீராக!37"/>
        <aya index="224"
            text="நீங்கள் நன்மை செய்வதற்கும், இறையச்சத்துடன் இருப்பதற்கும், மனிதர்களுக்கிடையே இணக்கத்தை ஏற்படுத்துவதற்கும் அல்லாஹ்வை உங்கள் சத்தியங்களால் ஒரு தடையாக ஆக்கி விடாதீர்கள். அல்லாஹ் செவியேற்பவன்; நன்கறிந்தவன்."/>
        <aya index="225"
            text="அல்லாஹ், உங்களின் வீணான சத்தியங்களுக்காக உங்களைக் குற்றம் பிடிக்க மாட்டான். மாறாக, உங்கள் உள்ளங்கள் (உறுதியாகச்) செய்த செயல்களுக்காகவே உங்களைக் குற்றம் பிடிப்பான். அல்லாஹ் மன்னிப்புமிக்கவன்; சகிப்புத் தன்மையுடையவன்.38"/>
        <aya index="226"
            text="தம் மனைவியருடன் இல்லறத்தில் ஈடுபடுவதில்லை என்று சத்தியம் செய்தவர்களுக்கு நான்கு மாதங்கள் தவணை உண்டு. (இத்தவணைக்குள் தமது மனைவியரிடம்) அவர்கள் திரும்பி விட்டால் அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="227"
            text="அவர்கள் மணவிலக்கை உறுதிப்படுத்திக் கொண்டால் அல்லாஹ் செவியேற்பவன்; நன்கறிந்தவன்."/>
        <aya index="228"
            text="மணவிலக்குச் செய்யப்பட்ட பெண்கள் தமக்(கு மறுமணம் செய்வதற்)காக மூன்று மாதவிடாய் காலம் எதிர்பார்த்திருக்க வேண்டும். அவர்கள் அல்லாஹ்வையும் மறுமை நாளையும் நம்பியிருந்தால், அவர்களின் கருவறைகளில் அல்லாஹ் படைத்திருப்பதை அவர்கள் மறைக்கக் கூடாது. இ(க்காத்திருப்புக் காலத்)தில் அவர்கள் இணக்கத்தை நாடினால் அப்பெண்களைத் திருப்பி அழைத்துக் கொள்வதற்கு அவர்களுடைய கணவர்களே அதிக உரிமை படைத்தவர்கள். பெண்கள்மீதுள்ள கடமைகளைப் போன்றே அவர்களுக்கு முறைப்படியான உரிமைகளும் உண்டு. அவர்களைவிட ஆண்களுக்கு ஒருபடி உயர்வுண்டு. அல்லாஹ் மிகைத்தவன்; நுண்ணறிவாளன்."/>
        <aya index="229"
            text="இந்த(த் திருப்பி அழைத்துக் கொள்ளும்) மணவிலக்கு இரண்டு தடவைதான். பின்னர் முறைப்படி சேர்ந்து வாழ வேண்டும்; அல்லது அழகிய முறையில் விடுவித்துவிட வேண்டும். நீங்கள் மனைவியருக்கு வழங்கியவற்றில் எதையும் (மணவிலக்கிற்குப் பின்) பெற்றுக் கொள்ள உங்களுக்கு அனுமதியில்லை. எனினும், (ஒரு பெண், தன் கணவனிடமிருந்து மணவிலக்குக் கோரினால்) அவ்விருவரும் அல்லாஹ்வின் வரம்புகளை நிலைநாட்ட மாட்டார்கள் என்று அவர்கள் அஞ்சி, மேலும் அவ்விருவரும் அல்லாஹ்வின் வரம்புகளை நிலைநாட்ட மாட்டார்கள் என (நடுவர்களாகிய) நீங்களும் அஞ்சினால் அவள் (மணக் கொடையை) ஈடாகக் கொடுத்து (கணவனைப் பிரிந்து) விடுவதில் இருவர்மீதும் குற்றமில்லை. இவை அல்லாஹ்வின் வரம்புகளாகும். இவற்றை நீங்கள் மீறாதீர்கள். அல்லாஹ்வின் வரம்புகளை யார் மீறுகிறார்களோ அவர்களே அநியாயக்காரர்கள்."/>
        <aya index="230"
            text="அவன் அவளை (மூன்றாவது தடவை) மணவிலக்குச் செய்து விட்டால், அதன் பிறகு அவனல்லாத வேறு கணவனை அவள் திருமணம் செய்யும் வரை அவனுக்கு அனுமதிக்கப்பட்டவள் அல்ல. இவனும் அவளை மணவிலக்குச் செய்து விட்டால் (அவளும், முந்தைய கணவனும் ஆகிய) இருவரும் அல்லாஹ்வின் வரம்புகளை நிலைநாட்டுவார்கள் என்று எண்ணினால் அவ்விருவரும் மீண்டும் (திருமணம் செய்து) சேர்ந்து கொள்வது அவர்கள்மீது குற்றமில்லை. இவை அல்லாஹ்வின் வரம்புகளாகும். அறிந்து கொள்ளும் சமுதாயத்திற்கு இவற்றை அவன் தெளிவாக்குகின்றான்."/>
        <aya index="231"
            text="பெண்களை நீங்கள் மணவிலக்குச் செய்து, அவர்கள் தமது தவணையை நெருங்கினால் முறைப்படி அவர்களைச் சேர்த்துக் கொள்ளுங்கள். அல்லது (தவணை முடிந்ததும்) அவர்களை முறைப்படி விட்டுவிடுங்கள். வரம்பு மீறித் துன்புறுத்தும் நோக்கத்தில் அவர்களைச் சேர்த்துக் கொள்ளாதீர்கள். அவ்வாறு செய்பவர் தமக்குத் தாமே அநியாயம் செய்து கொண்டார். அல்லாஹ்வின் வசனங்களைக் கேலியாக எடுத்துக் கொள்ளாதீர்கள். அல்லாஹ் உங்களுக்கு வழங்கிய அருட்கொடையையும் அவன் உங்களுக்கு அருளிய வேதத்தையும், ஞானத்தையும் நினைத்துப் பாருங்கள். இதன் மூலம் அவன் உங்களுக்கு அறிவுரை கூறுகிறான். அல்லாஹ்வை அஞ்சிக் கொள்ளுங்கள். ஒவ்வொரு பொருளையும் அல்லாஹ் நன்கறிந்தவன் என்பதை அறிந்து கொள்ளுங்கள்."/>
        <aya index="232"
            text="பெண்களை நீங்கள் மணவிலக்குச் செய்து, அவர்கள் தமது தவணையை அடையும்போது, அப்பெண்கள் தம(து விருப்பத்து)க்குரிய கணவர்களை, அவர்கள் தமக்கிடையே பொருந்திக் கொண்டு நன்முறையில் (மறு) திருமணம் செய்வதைத் தடுக்காதீர்கள். இதன் மூலம், உங்களில் அல்லாஹ்வின்மீதும், மறுமை நாள்மீதும் நம்பிக்கை கொண்டவர்களுக்கு அறிவுறுத்தப்படுகிறது. இதுவே உங்களுக்கு மிகவும் அப்பழுக்கற்றதும் தூய்மையானதும் ஆகும். அல்லாஹ்வே அறிகிறான். நீங்கள் அறிய மாட்டீர்கள்.39"/>
        <aya index="233"
            text="(மணவிலக்குச் செய்யப்பட்ட மனைவியின் மூலம்) பாலூட்டுவதை முழுமைப்படுத்த வேண்டும் என விரும்புபவருக்காகத் தாய்மார்கள் இரண்டு முழு ஆண்டுகள் தமது குழந்தைகளுக்குப் பாலூட்ட வேண்டும். அவர்களுக்கு நன்முறையில் உணவளிப்பதும், ஆடை வழங்குவதும் தந்தைக்குக் கடமையாகும். எவரும் அவரது சக்திக்கு மீறி நிர்ப்பந்திக்கப்பட மாட்டார். தாய் தனது குழந்தையின் காரணமாகவோ, அல்லது தந்தை தனது குழந்தையின் காரணமாகவோ சிரமப்படுத்தப்பட மாட்டார்கள். (தந்தை இறந்து விட்டால்) வாரிசுதாரர்மீது இதுபோன்ற கடமை உள்ளது. இருவரும் உடன்பட்டு, ஆலோசித்துப் பாலூட்டுவதை நிறுத்த விரும்பினால் இருவர்மீதும் குற்றமில்லை. செவிலித் தாய் மூலம் உங்கள் குழந்தைகளுக்குப் பாலூட்ட விரும்பினால், நீங்கள் கொடுக்க வேண்டியதை நல்ல முறையில் கொடுத்து விட்டால் உங்கள்மீது குற்றமில்லை. அல்லாஹ்வை அஞ்சிக் கொள்ளுங்கள். அல்லாஹ், நீங்கள் செய்வதைப் பார்ப்பவன் என்பதை அறிந்து கொள்ளுங்கள்."/>
        <aya index="234"
            text="உங்களில் எவரும் மனைவியரை விட்டுவிட்டு மரணித்தால், அப்பெண்கள் தமக்(கு மறுமணம் செய்வதற்)காக நான்கு மாதம் பத்து நாட்கள் காத்திருக்க வேண்டும். தமது தவணையை நிறைவு செய்துவிட்டால் அவர்கள் தமது விஷயத்தில் முறைப்படி (மறு திருமண ஏற்பாடுகளைச்) செய்து கொள்வதில் உங்கள்மீது குற்றமில்லை. அல்லாஹ், நீங்கள் செய்வதை நுட்பமாக அறிபவன்."/>
        <aya index="235"
            text="(காத்திருப்புக் காலத்தில்) அப்பெண்களிடம் திருமண விருப்பத்தை ஜாடைமாடையாகத் தெரிவிப்பதோ அல்லது உங்கள் உள்ளங்களில் மறைத்துக் கொள்வதோ உங்கள்மீது குற்றமில்லை. நீங்கள் அவர்களைப் பற்றி நினைத்துப் பார்ப்பீர்கள் என்பதை அல்லாஹ் அறிந்துள்ளான். எனினும் அவர்களிடம் இனிய சொற்களைக் கூறுவதைத் தவிர ரகசியமாக வாக்குறுதி அளித்து விடாதீர்கள். நிர்ணயிக்கப்பட்ட அதற்குரிய தவணை நிறைவடைவதற்குள் திருமண ஒப்பந்தத்தை உறுதிப்படுத்தி விடாதீர்கள். உங்கள் உள்ளங்களில் இருப்பதை அல்லாஹ் அறிகிறான் என்பதை அறிந்து, அவனை அஞ்சிக் கொள்ளுங்கள். அல்லாஹ் மன்னிப்புமிக்கவன், சகிப்புத் தன்மையுடையவன் என்பதை அறிந்து கொள்ளுங்கள்."/>
        <aya index="236"
            text="நீங்கள் பெண்களைத் தீண்டாமலோ அல்லது அவர்களுக்கு மணக்கொடையை நிர்ணயிக்காமலோ அவர்களை மணவிலக்குச் செய்தால் உங்கள்மீது குற்றமில்லை. வசதியுடையவர் தனது சக்திக்கேற்பவும், வசதி குறைந்தவர் தனது சக்திக்கேற்பவும் அழகிய முறையில் அவர்களுக்கு வாழ்வாதாரத்தை வழங்குங்கள். (இது) நன்மை செய்வோர்மீது கடமையாகும்."/>
        <aya index="237"
            text="நீங்கள் அவர்களுக்கு மணக்கொடையை நிர்ணயித்து, அவர்களைத் தீண்டுவதற்கு முன் மணவிலக்குச் செய்தால் நீங்கள் நிர்ணயித்ததில் சரிபாதி (அவர்களுக்கு) உண்டு. அப்பெண்கள் விட்டுக் கொடுத்தாலோ அல்லது திருமண ஒப்பந்தம் யாருடைய அதிகாரத்தில் இருக்கிறதோ – அ(க்கண)வர் விட்டுக் கொடுத்தாலோ தவிர. (ஆண்களாகிய) நீங்கள் விட்டுக் கொடுப்பதே இறையச்சத்திற்கு மிக நெருக்கமானது. உங்களுக்கிடையே தாராளத்தன்மையை மறந்துவிடாதீர்கள். நீங்கள் செய்வதை அல்லாஹ் பார்ப்பவன்."/>
        <aya index="238"
            text="(ஐவேளை) தொழுகைகளையும், (குறிப்பாக) நடுத் தொழுகையையும் பேணிக் கொள்ளுங்கள். அல்லாஹ்வுக்குப் பணிந்தவர்களாக நில்லுங்கள்.40"/>
        <aya index="239"
            text="(எதிரிகளின் தாக்குதலுக்கு) நீங்கள் பயந்தால் நடந்தவாறோ அல்லது வாகனத்தில் பயணித்தவாறோ (தொழுகையை நிறைவேற்றுங்கள்!) நீங்கள் அச்சமற்ற நிலையை அடைந்துவிட்டால், நீங்கள் அறியாமல் இருந்தவற்றை அவன் உங்களுக்குக் கற்றுத் தந்தவாறு அல்லாஹ்வை நினைவு கூருங்கள்!"/>
        <aya index="240"
            text="உங்களில் மரணிக்கும் தறுவாயில் இருந்து, மனைவியரை விட்டுச் செல்வோர், &quot;ஒரு வருடம்வரை (அவர்களை வீடுகளிலிருந்து) வெளியேற்றாமல் வாழ்க்கை வசதி செய்து கொடுக்க வேண்டும்&quot; என்று தமது மனைவியருக்காக மரண சாசனம் செய்ய வேண்டும். ஆனால் அவர்களாகவே வெளியேறினால், தமது விஷயத்தில் முறைப்படி (எந்த ஏற்பாட்டையும்) அவர்கள் செய்து கொள்வதில் உங்கள்மீது குற்றமில்லை. அல்லாஹ் மிகைத்தவன்; நுண்ணறிவாளன்.41"/>
        <aya index="241"
            text="மணவிலக்குச் செய்யப்பட்ட பெண்களுக்கு(க் கணவனிடமிருந்து) நியாயமான முறையில் வாழ்க்கை வசதிகள் உண்டு. (இது) இறையச்சமுடையோர்மீது கடமையாகும்."/>
        <aya index="242"
            text="நீங்கள் சிந்திப்பதற்காக அல்லாஹ் தனது வசனங்களை இவ்வாறே உங்களுக்கு விளக்குகிறான்."/>
        <aya index="243"
            text="மரணத்திற்குப் பயந்து, தம் வீடுகளை விட்டு வெளியேறியோரை நீர் அறியவில்லையா? அவர்களோ ஆயிரக்கணக்கில் இருந்தனர். &quot;நீங்கள் மரணித்து விடுங்கள்&quot; என்று அவர்களிடம் அல்லாஹ் கூறினான். பிறகு அவன், அவர்களை உயிர் பெறச் செய்தான். மனிதர்கள்மீது அல்லாஹ் அருளுடையவன். எனினும் மனிதர்களில் பெரும்பாலோர் நன்றி செலுத்துவதில்லை."/>
        <aya index="244"
            text="அல்லாஹ்வின் பாதையில் போர் புரியுங்கள்! அல்லாஹ் செவியேற்பவன், நன்கறிந்தவன் என்பதை அறிந்து கொள்ளுங்கள்!"/>
        <aya index="245"
            text="அல்லாஹ்வுக்கு அழகிய கடன் கொடுப்பவர் யார்? அப்போது அதை அவன் பன்மடங்காக அவருக்குப் பெருகச் செய்கிறான். அல்லாஹ், (செல்வத்தைச் சிலருக்குக்) குறைத்தும், (சிலருக்குத்) தாராளமாகவும் கொடுக்கிறான். நீங்கள் அவனிடமே திரும்பக் கொண்டு வரப்படுவீர்கள்."/>
        <aya index="246"
            text="மூஸாவுக்குப் பின்னர் இஸ்ராயீல் வழித்தோன்றல்களின் தலைவர்களை நீர் அறியவில்லையா? அவர்கள் தமது நபியிடம், &quot;எங்களுக்கு ஒரு மன்னரை நியமிப்பீராக! நாங்கள் அல்லாஹ்வின் பாதையில் போரிடுவோம்&quot; என்று கூறியபோது, &quot;உங்கள்மீது போர் விதிக்கப்பட்டால் நீங்கள் போரிடாமல் இருந்துவிடக் கூடும் அல்லவா?&quot; என்று அவர் கேட்டார். அதற்கு அவர்கள், &quot;எங்கள் வீடுகளையும், எங்கள் பிள்ளைகளையும் விட்டு நாங்கள் வெளியேற்றப்பட்டிருக்கும் நிலையில் அல்லாஹ்வின் பாதையில் போரிடாதிருக்க எங்களுக்கு என்ன நேர்ந்தது?&quot; என்று கூறினர். அவர்கள்மீது போர் விதிக்கப்பட்டபோது அவர்களில் குறைவானவர்களைத் தவிர மற்றவர்கள் பின்வாங்கி விட்டனர். அல்லாஹ், அநியாயக்காரர்களை நன்கறிந்தவன்."/>
        <aya index="247"
            text="அவர்களிடம், &quot;அல்லாஹ் உங்களுக்கு தாலூத் என்பவரை மன்னராக அனுப்பியுள்ளான்&quot; என்று அவர்களுடைய நபி கூறினார். அதற்கவர்கள், &quot;நாங்களே அவரைவிட ஆட்சியதிகாரத்திற்கு மிகவும் தகுதியானவர்களாக இருக்கும் நிலையில், எங்கள்மீது அவருக்கு எப்படி அதிகாரம் இருக்க முடியும்? மேலும் அவருக்குச் செல்வ வளமும் அளிக்கப்படவில்லையே!&quot; என்று கூறினர். உங்களைவிட அவரையே அல்லாஹ் தேர்ந்தெடுத்துள்ளான். அவருக்கு அறிவாற்றலையும் உடல் வலிமையையும் வாரி வழங்கியுள்ளான். அல்லாஹ், தான் நாடியோருக்குத் தன்னிடமிருந்து ஆட்சியை வழங்குகிறான். அல்லாஹ் விசாலமானவன்; நன்கறிந்தவன்."/>
        <aya index="248"
            text="&quot;ஒரு பெட்டகம் உங்களிடம் வருவதே அவருடைய ஆட்சிக்கான சான்றாகும். அதில் உங்கள் இறைவனிடமிருந்து அமைதியும், மூஸாவின் குடும்பத்தார் மற்றும் ஹாரூனின் குடும்பத்தார் விட்டுச் சென்றவற்றில் மீதமிருப்பவையும் இருக்கும். அதை வானவர்கள் சுமந்து வருவார்கள். நீங்கள் இறைநம்பிக்கை கொண்டோராக இருந்தால் இதில் உங்களுக்குச் சான்றுள்ளது&quot; என அவர்களிடம் அவர்களுடைய நபி கூறினார்."/>
        <aya index="249"
            text="தாலூத், படைகளுடன் புறப்பட்டபோது, &quot;ஓர் ஆற்றின் மூலம் அல்லாஹ் உங்களைச் சோதிப்பான். யார் அதிலிருந்து பருகினாரோ அவர் என்னைச் சார்ந்தவர் அல்ல. தனது கையால் ஒரு தடவை அள்ளியோரைத் தவிர அதை யார் அருந்தவில்லையோ அவரே என்னைச் சார்ந்தவர்&quot; என்று கூறினார். அவர்களில் குறைவானவர்களைத் தவிர மற்றவர்கள் அதிலிருந்து அருந்தினர். பின்னர் அவரும், அவருடனிருந்த இறைநம்பிக்கை கொண்டோரும் அதைக் கடந்தபோது &quot;இன்று ஜாலூத்துடனும், அவனது படையுடனும் (மோதுவதற்கு) எங்களிடம் சக்தியில்லை&quot; என்று (ஆற்றில் அதிகமாக நீரருந்தியோர்) கூறினர். அல்லாஹ்வைச் சந்திக்கவிருக்கிறோம் என்று யார் உறுதியாக நம்பினார்களோ அத்தகையவர்கள், &quot;எத்தனையோ சின்னஞ்சிறு படைகள் அல்லாஹ்வின் நாட்டப்படி பெரும்படைகளை வெற்றி கொண்டுள்ளன. பொறுமையாளர்களுடன் அல்லாஹ் இருக்கிறான்&quot; என்று கூறினர்."/>
        <aya index="250"
            text="அவர்கள் ஜாலூத்தையும், அவனது படைகளையும் எதிர்கொண்டபோது, &quot;எங்கள் இறைவனே! எங்கள்மீது பொறுமையைப் பொழிவாயாக! எங்கள் பாதங்களை உறுதிப்படுத்துவாயாக! இறைமறுப்பாளர்களான இக்கூட்டத்திற்கு எதிராக எங்களுக்கு உதவி புரிவாயாக!&quot; என்று கூறினர்."/>
        <aya index="251"
            text="அவர்கள், ஜாலூத்தின் படைகளை அல்லாஹ்வின் நாட்டப்படித் தோற்கடித்தனர். (தாலூத் படையிலிருந்த) தாவூத், ஜாலூத்தைக் கொன்றார். அல்லாஹ் அவருக்கு ஆட்சியதிகாரத்தையும் ஞானத்தையும் வழங்கி, தான் நாடியதை அவருக்குக் கற்றுக் கொடுத்தான். மனிதர்களில் சிலரைச் சிலர் மூலம் அல்லாஹ் தடுக்கா விட்டால் இவ்வுலகம் சீரழிந்து விடும். எனினும் அகிலத்தார்மீது அல்லாஹ் அருளுடையவன்."/>
        <aya index="252"
            text="இவை அல்லாஹ்வின் வசனங்களாகும். உண்மையைக் கொண்டுள்ள இவற்றை (நபியே!) உமக்கு ஓதிக் காட்டுகிறோம். நீர் இறைத் தூதர்களில் உள்ளவர்."/>
        <aya index="253"
            text="அந்தத் தூதர்களில் சிலரைவிட வேறு சிலரை மேன்மைப்படுத்தி உள்ளோம். அவர்களில் சிலருடன் அல்லாஹ் (நேரடியாகப்) பேசியுள்ளான். அவர்களில் சிலருக்குப் பதவிகளை உயர்த்தியுள்ளான். மர்யமின் மகன் ஈஸாவுக்குத் தெளிவான சான்றுகளைக் கொடுத்தோம். அவரை (ஜிப்ரீல் எனும்) ரூஹுல் குதுஸ் மூலம் பலப்படுத்தினோம். அல்லாஹ் நாடியிருந்தால், அவர்களுக்குப் பின்வந்தவர்கள் தம்மிடம் தெளிவான சான்றுகள் வந்த பிறகும் சண்டையிட்டிருக்க மாட்டார்கள். எனினும் அவர்கள் கருத்து வேறுபாடு கொண்டனர். அவர்களில் சிலர் இறைநம்பிக்கை கொண்டனர். அவர்களில் சிலர் மறுத்தனர். அல்லாஹ் நாடியிருந்தால் அவர்கள் சண்டையிட்டிருக்க மாட்டார்கள். எனினும் அல்லாஹ், தான் நாடியதைச் செய்கிறான்."/>
        <aya index="254"
            text="இறைநம்பிக்கை கொண்டோரே! எவ்வித கொடுக்கல் – வாங்கலும், நட்பும், பரிந்துரையும் இல்லாத ஒருநாள் வருவதற்கு முன்பாக, உங்களுக்கு நாம் அளித்தவற்றிலிருந்து செலவிடுங்கள். இறைமறுப்பாளர்களே அநியாயக்காரர்கள்."/>
        <aya index="255"
            text="அல்லாஹ், அவனைத் தவிர எந்தக் கடவுளுமில்லை. அவன் என்றென்றும் உயிரோடு இருப்பவன்; எப்போதும் நிலைத்திருப்பவன். அவனுக்குச் சிறு உறக்கமோ, பெருந் தூக்கமோ ஏற்படாது. வானங்களில் இருப்பவையும் பூமியிலிருப்பவையும் அவனுக்கே உரியவை. அவனுடைய அனுமதியின்றி அவனிடம் பரிந்துரை செய்பவர் யார்? அவன், அவர்களுக்கு முன்னுள்ளவற்றையும், அவர்களுக்குப் பின்னுள்ளவற்றையும் அறிகிறான். அவனுக்குத் தெரிந்தவற்றிலிருந்து, அவன் நாடியதைத் தவிர எந்த ஒன்றையும் அவர்களால் அறிந்துகொள்ள முடியாது. அவனது (குர்ஸ் எனும்) இருக்கையானது வானங்கள், பூமியைவிட விசாலமானது. அவ்விரண்டையும் பாதுகாப்பது அவனுக்குச் சிரமம் அல்ல. அவன் உயர்ந்தவன்; மகத்தானவன்.42"/>
        <aya index="256"
            text="இம்மார்க்கத்தில் எந்த நிர்ப்பந்தமும் இல்லை. ஏனெனில், வழிகேட்டிலிருந்து நேர்வழி தெளிவாகி விட்டது. ஷைத்தான்களை மறுத்து, அல்லாஹ்வை நம்புபவர் அறுந்து போகாத உறுதியான கயிற்றைப் பற்றிப் பிடித்துக் கொண்டார். அல்லாஹ் செவியேற்பவன்; நன்கறிந்தவன்.43"/>
        <aya index="257"
            text="இறைநம்பிக்கை கொண்டோருக்கு அல்லாஹ் பாதுகாவலன். அவர்களை இருள்களிலிருந்து ஒளியின் பக்கம் அவன் கொண்டு செல்கின்றான். ஆனால் இறைமறுப்பாளர்களுக்கோ ஷைத்தான்களே பாதுகாவலர்கள். அவர்கள், அந்த இறைமறுப்பாளர்களை ஒளியிலிருந்து இருள்களின் பக்கம் கொண்டு செல்கின்றனர். அவர்களே நரகவாசிகள். அவர்கள் அதில் நிரந்தரமாக இருப்பார்கள்."/>
        <aya index="258"
            text="அல்லாஹ், தனக்கு ஆட்சியதிகாரத்தை வழங்கியதன் காரணமாக, இப்ராஹீமிடம் அவரது இறைவனைப் பற்றி தர்க்கம் செய்தவனை (நபியே!) நீர் அறியவில்லையா? &quot;எனது இறைவனே உயிர்ப்பிக்கிறான்; மரணிக்கவும் வைக்கின்றான்&quot; என்று இப்ராஹீம் கூறியபோது, &quot;நானும் உயிர் கொடுக்கிறேன்; மரணிக்கவும் வைக்கிறேன்&quot; என்று அவன் கூறினான். அதற்கு இப்ராஹீம், &quot;அவ்வாறாயின், அல்லாஹ் சூரியனை கிழக்கிலிருந்து உதிக்கச் செய்கிறான். நீ அதை மேற்கிலிருந்து உதிக்கச் செய்&quot; என்று கூறினார். அப்போது அந்த இறைமறுப்பாளன் வாயடைத்துப் போனான். அநியாயக்காரக்கூட்டத்திற்கு அல்லாஹ் நேர்வழி காட்ட மாட்டான்."/>
        <aya index="259"
            text="அல்லது, அடியோடு வீழ்ந்து கிடந்த ஒரு கிராமத்தைக் கடந்து சென்றவரை (நீர் அறியவில்லையா?) &quot;இந்த ஊர் அழிந்த பின்னர் அதை அல்லாஹ் எப்படி உயிர்ப்பிப்பான்?&quot; என்று கேட்டார். எனவே, அவரை நூறு ஆண்டுகள் அல்லாஹ் மரணிக்கச் செய்து, பிறகு அவரை உயிர்ப்பித்தான். &quot;எவ்வளவு காலம் தங்கியிருந்தீர்?&quot; என்று கேட்டான். அதற்கவர், &quot;ஒருநாள் அல்லது ஒருநாளில் சிறிது நேரம் தங்கியிருந்தேன்&quot; என்று கூறினார். &quot;இல்லை! நீர் நூறு ஆண்டுகள் தங்கியிருந்தீர். உமது உணவையும் பானத்தையும் கவனிப்பீராக! அது கெட்டுப் போகவில்லை. உமது கழுதையைக் கவனிப்பீராக! எலும்புகளை எப்படி நாம் ஒன்று சேர்த்துப் பிறகு அதற்கு மாமிசத்தை அணிவிக்கிறோம் என்பதைக் கவனிப்பீராக! மனிதர்களுக்கு உம்மை ஒரு சான்றாக நாம் ஆக்குவதற்காக (இவ்வாறு செய்தோம்)&quot; என்று அவன் கூறினான். அவருக்குத் தெளிவானபோது, &quot;ஒவ்வொரு பொருளின்மீதும் அல்லாஹ் ஆற்றலுடையவன் என்பதை அறிகிறேன்&quot; எனக் கூறினார்."/>
        <aya index="260"
            text="&quot;என் இறைவனே! இறந்தவர்களை எவ்வாறு நீ உயிர்ப்பிக்கிறாய் என்பதை எனக்குக் காண்பிப்பாயாக!&quot; என இப்ராஹீம் கூறியபோது, &quot;நீர் நம்பவில்லையா?&quot; என்று அவன் கேட்டான். &quot;அவ்வாறில்லை! எனினும் என் உள்ளம் நிம்மதி பெறுவதற்காகத்தான்&quot; என்று அவர் கூறினார். &quot;நான்கு பறவைகளை எடுத்து, அவற்றை உம்மிடம் வருமாறு பழக்கிக் கொள்வீராக! பிறகு (அவற்றைத் துண்டு துண்டாக்கி) ஒவ்வொரு மலையிலும் அவற்றிலிருந்து ஒரு பகுதியை வைப்பீராக! பிறகு அவற்றை அழைப்பீராக! அவை உம்மிடம் வேகமாக வந்து சேரும். அல்லாஹ் மிகைத்தவன், நுண்ணறிவாளன் என்பதை அறிந்து கொள்வீராக!&quot; என்று (இறைவன்) கூறினான்."/>
        <aya index="261"
            text="அல்லாஹ்வுடைய பாதையில் தமது செல்வங்களைச் செலவிடுவோர்க்கு எடுத்துக்காட்டு, ஒரு வித்தின் தன்மையைப் போன்றது. அது ஏழு கதிர்களை விளைவிக்கிறது. ஒவ்வாரு கதிரிலும் நூறு வித்துக்கள் உள்ளன. அல்லாஹ், தான் நாடியோருக்குப் பன்மடங்காகக் கொடுக்கின்றான். அல்லாஹ் விசாலமானவன்; நன்கறிந்தவன்."/>
        <aya index="262"
            text="அல்லாஹ்வின் பாதையில் தமது செல்வங்களைச் செலவு செய்து, பின்னர் தாம் செலவு செய்ததில் சொல்லிக் காட்டுவதையும், நோவினை செய்வதையும் யார் கலந்து விடாமல் இருக்கிறார்களோ அவர்களுக்குரிய கூலி அவர்களின் இறைவனிடம் இருக்கிறது. அவர்களுக்கு எந்தப் பயமும் இல்லை. அவர்கள் கவலைப்படவும் மாட்டார்கள்."/>
        <aya index="263"
            text="தர்மம் செய்தபின், அதனைத் தொடர்ந்து நோவினை செய்வதைவிட இனிய சொற்களும், மன்னிப்பும் சிறந்தது. அல்லாஹ் தேவைகளற்றவன்; சகிப்புத்தன்மையுடைவன்."/>
        <aya index="264"
            text="இறைநம்பிக்கை கொண்டோரே! அல்லாஹ்வின்மீதும், மறுமை நாள்மீதும் நம்பிக்கை கொள்ளாமல், மக்கள் பார்க்க வேண்டும் என்பதற்காகத் தன் செல்வத்தைச் செலவிடுபவனைப் போன்று, சொல்லிக் காட்டியும் நோவினை செய்தும் உங்கள் தர்மங்களை வீணாக்கி விடாதீர்கள். இத்தகையவனுக்கு எடுத்துக்காட்டு, மண் படிந்திருக்கும் ஒரு வழுக்குப் பாறையின் தன்மையைப் போன்றது. அதில் பெருமழை பொழிந்து அதை வெறும் பாறையாக ஆக்கிவிட்டது. அவர்கள், தாம் சம்பாதித்தவற்றிலிருந்து எந்தப் பலனையும் அடைய மாட்டார்கள். இறைமறுப்பாளர்களின் கூட்டத்திற்கு அல்லாஹ் நேர்வழி காட்ட மாட்டான்."/>
        <aya index="265"
            text="அல்லாஹ்வின் பொருத்தத்தைத் தேடுவதற்காகவும், தமது உள்ளங்களிலுள்ள உறுதிப்பாட்டின் காரணமாகவும் தமது செல்வங்களைச் செலவு செய்வோர்க்கு எடுத்துக்காட்டு, உயரமான இடத்திலுள்ள தோட்டத்தைப் போன்றது. அதில் பெருமழை பொழிந்ததும் அது இரு மடங்கு விளைச்சலைத் தந்தது. பெருமழை பொழியாவிட்டாலும் சிறு தூறல் போதுமானது. நீங்கள் செய்வதை அல்லாஹ் பார்ப்பவன்."/>
        <aya index="266"
            text="ஒரு மனிதருக்குப் பேரீச்சைகளும் திராட்சைகளும் கொண்ட ஒரு தோட்டம் உள்ளது. அதன் கீழ் ஆறுகள் ஒடுகின்றன. அவருக்கு அதில் அனைத்துக் கனிகளும் கிடைக்கின்றன. அவருக்குப் பலவீனமான பிள்ளைகளே இருக்கும் நிலையில் அவரோ முதுமையும் அடைந்துவிட்டார். அப்போது, நெருப்பைத் தன்னகத்தே கொண்ட புயற்காற்று அ(த்தோட்டத்)தைத் தாக்கி எரித்து விடுகிறது. இதை உங்களில் எவரேனும் விரும்புவீர்களா? அல்லாஹ், இவ்வாறே தனது வசனங்களை நீங்கள் சிந்திப்பதற்காக உங்களுக்குத் தெளிவாக விளக்குகிறான்."/>
        <aya index="267"
            text="இறைநம்பிக்கை கொண்டோரே! நீங்கள் சம்பாதித்தவற்றிலிருந்தும், பூமியில் உங்களுக்காக நாம் வெளிப்படுத்தியவற்றிலிருந்தும் நல்லவற்றைச் செலவிடுங்கள். அவற்றில் கெட்டவற்றைச் செலவிட எண்ணாதீர்கள். (அதை உங்களுக்கு யாரேனும் தந்தால்) நீங்கள் கண்களை மூடிக்கொண்டே தவிர அதைப் பெற்றுக் கொள்ள மாட்டீர்கள். அல்லாஹ் தேவைகளற்றவன், புகழுக்குரியவன் என்பதை அறிந்து கொள்ளுங்கள்.44"/>
        <aya index="268"
            text="உங்களை ஷைத்தான் வறுமையைக் கொண்டு அச்சுறுத்துகிறான்; உங்களுக்கு மானக்கேடானவற்றை ஏவுகிறான். அல்லாஹ்வோ, தன்னிடமிருந்து உங்களுக்கு மன்னிப்பையும் அருளையும் வாக்களிக்கிறான். அல்லாஹ் விசாலமானவன்; நன்கறிந்தவன்."/>
        <aya index="269"
            text="அவன், தான் நாடியோருக்கு ஞானத்தைக் கொடுக்கிறான். யாருக்கு ஞானம் வழங்கப்பட்டதோ அவர் அதிகமான நன்மைகள் வழங்கப்பட்டுள்ளார். அறிவுடையோரைத் தவிர எவரும் படிப்பினை பெறுவதில்லை."/>
        <aya index="270"
            text="(உங்கள்) செல்வத்திலிருந்து நீங்கள் எதைச் செலவு செய்தாலும் அல்லது நீங்கள் எதை நேர்ச்சை செய்தாலும் அதை அல்லாஹ் அறிகிறான். அநியாயக்காரர்களுக்கு உதவியாளர்கள் இல்லை."/>
        <aya index="271"
            text="நீங்கள் தர்மங்களை வெளிப்படையாகச் செய்தால் அதுவும் நல்லதுதான். அதை நீங்கள் மறைத்து ஏழைகளுக்கு வழங்கினால் அது உங்களுக்கு மிகவும் நல்லது. அது உங்கள் தீமைகளை, உங்களை விட்டும் அழித்துவிடும். அல்லாஹ், நீங்கள் செய்பவற்றை நன்கறிந்தவன்."/>
        <aya index="272"
            text="(நபியே!) அவர்களை நேர்வழியில் செலுத்தும் பொறுப்பு உம்மீது இல்லை. மாறாக, அல்லாஹ்வே தான் நாடியோரை நேர்வழியில் செலுத்துகிறான். நீங்கள் நல்லவற்றிலிருந்து எதைச் செலவிட்டாலும் அது உங்களுக்கே! அல்லாஹ்வின் பொருத்தத்தைத் தேடியே அன்றி நீங்கள் செலவிடாதீர்கள்! நீங்கள் நல்லவற்றிலிருந்து எதைச் செலவிட்டாலும் உங்களுக்கு முழு அளவில் (திருப்பித்) தரப்படும். நீங்கள் அநியாயம் செய்யப்பட மாட்டீர்கள்.45"/>
        <aya index="273"
            text="(சம்பாதிப்பதற்காகப்) பூமியில் பயணம் செய்ய இயலாதவண்ணம், அல்லாஹ்வின் பாதையில் தடுத்து வைக்கப்பட்ட ஏழைகளுக்கு (தர்மங்கள்) உரியதாகும். (அவர்களுடைய) சுயமரியாதையின் காரணமாக அவர்களைச் செல்வந்தர்கள் என்று அறியாதவர் எண்ணிக் கொள்வர். அவர்களுடைய அடையாளத்தின் மூலம் அவர்களை நீர் அறிந்து கொள்வீர். அவர்கள் மக்களிடம் வலிந்து கேட்க மாட்டார்கள். நீங்கள் நல்லவற்றிலிருந்து எதைச் செலவிட்டாலும் அதை அல்லாஹ் நன்கறிந்தவன்.46"/>
        <aya index="274"
            text="இரவிலும், பகலிலும் இரகசியமாகவும், பகிரங்கமாகவும் தமது செல்வங்களைச் செலவிடுவோருக்கு அவர்களின் இறைவனிடம் அவர்களுக்குரிய கூலி உண்டு. அவர்களுக்கு எந்தப் பயமும் இல்லை. அவர்கள் கவலைப்படவும் மாட்டார்கள்."/>
        <aya index="275"
            text="வட்டி (வாங்கிச்) சாப்பிடுவோர், ஷைத்தான் தீண்டியவன் பைத்தியமாக எழுவதுபோல் அன்றி (மறுமையில்) எழ மாட்டார்கள். &quot;வியாபாரமே வட்டியைப் போன்றதுதான்&quot; என்று அவர்கள் கூறியதே இதற்குக் காரணம். அல்லாஹ் வியாபாரத்தை அனுமதித்து வட்டியைத் தடை செய்துள்ளான். தமது இறைவனிடமிருந்து அறிவுரை வந்தபின் (வட்டியிலிருந்து) யார் விலகிக் கொள்கிறாரோ அவருக்கு முன்னர் வாங்கியது உரியது. அவருடைய முடிவோ அல்லாஹ்விடம் உள்ளது. மீண்டும் (வட்டியின் பக்கம்) திரும்புவோரே நரகவாசிகள். அவர்கள் அதில் நிரந்தரமாக இருப்பார்கள்."/>
        <aya index="276"
            text="வட்டியை அல்லாஹ் அழித்து, தர்மங்களை வளரச் செய்கிறான். அல்லாஹ், பாவிகளான நன்றிகெட்டவர்கள் எவரையும் நேசிப்பதில்லை."/>
        <aya index="277"
            text="இறைநம்பிக்கை கொண்டு, நற்செயல்கள் செய்து, தொழுகையை நிலைநிறுத்தி, ஸகாத்தையும் கொடுப்போருக்கு, அவர்களுடைய இறைவனிடம் அவர்களுக்குரிய கூலி இருக்கின்றது. அவர்களுக்கு எந்தப் பயமும் இல்லை. அவர்கள் கவலைப்படவும் மாட்டார்கள்."/>
        <aya index="278"
            text="இறைநம்பிக்கை கொண்டோரே! அல்லாஹ்வை அஞ்சிக் கொள்ளுங்கள். நீங்கள் இறைநம்பிக்கையாளர்களாக இருந்தால் (உங்களுக்கு வராமல்) நிலுவையிலுள்ள வட்டியை (வாங்காமல்) விட்டுவிடுங்கள்."/>
        <aya index="279"
            text="நீங்கள் அவ்வாறு செய்யாவிட்டால் அல்லாஹ்விடமும் அவனது தூதரிடமும் போர்ப் பிரகடனம் செய்து விடுங்கள். நீங்கள் பாவ மன்னிப்புக் கோரினால் உங்கள் செல்வங்களின் அசல் தொகை உங்களுக்குரியது. நீங்களும் அநியாயம் செய்யக்கூடாது. உங்களுக்கும் அநியாயம் செய்யப்படக் கூடாது."/>
        <aya index="280"
            text="(கடன் பெற்றவர்) சிரமப்படுபவராக இருந்தால் வசதி பெறும் வரை கால அவகாசம் அளியுங்கள். நீங்கள் அறிவோராக இருந்தால் (அதை) தர்மமாக விட்டுவிடுவதே உங்களுக்குச் சிறந்தது."/>
        <aya index="281"
            text="ஒரு நாளை அஞ்சிக் கொள்ளுங்கள். அதில்தான் நீங்கள் அல்லாஹ்விடம் திரும்பக் கொண்டு வரப்படுவீர்கள். பின்னர் ஒவ்வொருவருக்கும் அவர் சம்பாதித்தது முழுமையாக வழங்கப்படும். அவர்கள் அநியாயம் செய்யப்பட மாட்டார்கள்."/>
        <aya index="282"
            text="இறைநம்பிக்கை கொண்டோரே! நீங்கள் குறிப்பிட்ட தவணை அடிப்படையில் ஒருவருக்கொருவர் கடன் கொடுத்துக் கொண்டால் அதை எழுதி வைத்துக் கொள்ளுங்கள்! உங்களுக்கிடையே எழுதுபவர் நேர்மையாக எழுதட்டும். அவருக்கு அல்லாஹ் கற்றுக் கொடுத்ததைப் போன்று எழுதுவதற்கு அந்த எழுத்தர் மறுக்காது எழுதிக் கொடுக்கட்டும். கடன் பெற்றவர், எழுதுவதற்கான வாசகம் சொல்லட்டும். அவர் தனது இறைவனாகிய அல்லாஹ்வை அஞ்சி நடக்கட்டும். அவர் அதிலிருந்து எதையும் குறைத்துவிட வேண்டாம். கடன் பெற்றவர் விபரமற்றவராகவோ அல்லது பலவீனமானவராகவோ அல்லது வாசகம் சொல்வதற்கு இயலாதவராகவோ இருந்தால் அவருடைய பொறுப்பாளர் நேர்மையாக வாசகம் சொல்லட்டும். உங்களில் இரண்டு ஆண்களைச் சாட்சியாக்கிக் கொள்ளுங்கள். இரண்டு ஆண்கள் இல்லையென்றால், சாட்சிகளில் நீங்கள் பொருந்திக் கொள்ளும் ஒரு ஆணையும் இரண்டு பெண்களையும் (ஏற்படுத்திக் கொள்ளுங்கள்.) ஏனெனில், அவ்விருவரில் ஒருத்தி தவறிழைத்தால் மற்றொருத்தி அவளுக்கு நினைவுபடுத்துவாள். சாட்சிகள் அழைக்கப்படும்போது மறுத்துவிட வேண்டாம். (கடன் தொகை) சிறியதாயினும் பெரியதாயினும் தவணை குறிப்பிட்டு அதை எழுதிக் கொள்வதில் அலட்சியம் காட்டாதீர்கள்! இது, அல்லாஹ்விடம் மிக நீதியானதும், சாட்சியத்திற்கு மிக உறுதியானதும், நீங்கள் சந்தேகிக்காமல் இருப்பதற்கு நெருக்கமானதும் ஆகும். எனினும், உங்களுக்கிடையே தவணை குறிப்பிடாமல் செய்து கொள்ளும் உடனடி வியாபாரமாக இருந்தால் அதை எழுதிக் கொள்ளாமல் இருப்பதில் உங்கள்மீது குற்றமில்லை. நீங்கள் ஒப்பந்தங்கள் செய்யும்போது சாட்சிகளை ஏற்படுத்திக் கொள்ளுங்கள். எழுத்தரோ, சாட்சியோ துன்புறுத்தப்படக் கூடாது. அவ்வாறு செய்தால் அது உங்கள்மீது பாவமாகும். அல்லாஹ்வை அஞ்சிக் கொள்ளுங்கள்! அல்லாஹ்வே உங்களுக்குக் கற்றுத் தருகிறான். ஒவ்வொரு பொருளையும் அல்லாஹ் நன்கறிந்தவன்."/>
        <aya index="283"
            text="நீங்கள் பயணத்தில் இருந்து, எழுத்தர் கிடைக்கா விட்டால் அடைமானங்களைப் பெற்றுக் கொள்ளுங்கள். உங்களில் ஒருவரையொருவர் நம்பினால், நம்பப்பட்டவர் தனது நம்பகத் தன்மையை நிறைவேற்றட்டும். அவர் தனது இறைவனாகிய அல்லாஹ்வை அஞ்சி நடக்கட்டும். சாட்சியத்தை மறைக்காதீர்கள்! யார் அதை மறைக்கிறாரோ அவரது உள்ளம் பாவம் செய்கிறது. நீங்கள் செய்வதை அல்லாஹ் நன்கறிந்தவன்."/>
        <aya index="284"
            text="வானங்களில் இருப்பவையும், பூமியில் இருப்பவையும் அல்லாஹ்வுக்கே உரியவை. உங்கள் உள்ளங்களில் இருப்பதை நீங்கள் வெளிப்படுத்தினாலோ அல்லது அதை மறைத்தாலோ அல்லாஹ் அதுகுறித்து உங்களை விசாரிப்பான். தான் நாடியோருக்கு மன்னிப்பு வழங்குவான்; தான் நாடியோரைத் தண்டிப்பான். ஒவ்வொரு பொருளின்மீதும் அல்லாஹ் ஆற்றல் மிக்கவன்.47"/>
        <aya index="285"
            text="தமது இறைவனிடமிருந்து தமக்கு அருளப்பட்டதை இத்தூதர் நம்பிக்கை கொண்டார். இறைநம்பிக்கையாளர்களும் (இதை நம்பினார்கள்.) அல்லாஹ்வையும், அவனுடைய வானவர்களையும், அவனுடைய வேதங்களையும், அவனுடைய தூதர்களையும் அனைவரும் நம்பிக்கை கொண்டனர். &quot;அவனுடைய தூதர்களில் எவருக்கிடையிலும் பாகுபாடு காட்ட மாட்டோம். நாங்கள் செவியுற்றோம்; கட்டுப்பட்டோம். எங்கள் இறைவனே! உனது மன்னிப்பைக் கோருகிறோம். உன்னிடமே திரும்ப வேண்டியுள்ளது&quot; என்று அவர்கள் கூறுகின்றனர்.48"/>
        <aya index="286"
            text="யாரையும் அவருடைய சக்திக்குட்பட்டே தவிர அல்லாஹ் நிர்ப்பந்திக்க மாட்டான். அவர் செய்த நன்மை, அவருக்கே உரியது. அவர் செய்த தீமை, அவருக்கே எதிரானது. &quot;எங்கள் இறைவனே! நாங்கள் மறந்து விட்டாலோ அல்லது தவறிழைத்து விட்டாலோ எங்களைப் பிடித்து விடாதே! எங்கள் இறைவனே! எங்களுக்கு முன்னிருந்தவர்கள்மீது நீ சுமத்தியது போன்று எங்கள்மீதும் சுமையைச் சுமத்தி விடாதே! எங்கள் இறைவனே! எங்களுக்குச் சக்தியில்லாதவற்றை எங்கள்மீது சுமத்தி விடாதே! எங்கள் பிழைகளைப் பொறுத்தருள்வாயாக! எங்களை மன்னிப்பாயாக! எங்களுக்குக் கருணை காட்டுவாயாக! நீயே எங்கள் பாதுகாவலன். இறைமறுப்பாளர்களின் கூட்டத்திற்கு எதிராக எங்களுக்கு உதவி புரிவாயாக!&quot; (என்றும் கூறுகின்றனர்.)"/>
    </sura>
    <sura index="3" name="">
        <aya index="1" text="அலிஃப், லாம், மீம்.49"/>
        <aya index="2"
            text="அல்லாஹ்! அவனைத் தவிர எந்தக் கடவுளும் இல்லை. (அவன்) எப்போதும் உயிருடன் இருப்பவன்; நிலைத்திருப்பவன்."/>
        <aya index="3, 4"
            text="உண்மையைக் கொண்ட இவ்வேதத்தை உம்மீது அவன் இறக்கினான். (இது) தனக்கு முன்னுள்ளவற்றை உண்மைப்படுத்துகிறது. இதற்கு முன்னர் மக்களுக்கு நேர்வழி காட்டியாக தவ்ராத்தையும் இன்ஜீலையும் இறக்கினான். (வழிகேட்டிலிருந்து நேர்வழியைப்) பிரித்துக் காட்டுவதையும் இறக்கினான். அல்லாஹ்வின் வசனங்களை யார் மறுக்கிறார்களோ அவர்களுக்குக் கடும் வேதனை உள்ளது. அல்லாஹ் மிகைத்தவன்; தண்டிப்பவன்."/>
        <aya index="5" text="பூமியிலும் வானத்திலும் அல்லாஹ்வுக்கு எதுவும் மறையாது."/>
        <aya index="6"
            text="கருவறைகளில், தான் நாடியவாறு அவனே உங்களை வடிவமைக்கிறான். மிகைத்தவனும் நுண்ணறிவாளனுமாகிய அவனைத் தவிர எந்தக் கடவுளும் இல்லை."/>
        <aya index="7"
            text="(நபியே!) அவனே இவ்வேதத்தை உம்மீது இறக்கினான். இதில் தெளிவான கருத்துகளைக் கொண்ட வசனங்கள் உள்ளன. அவையே இவ்வேதத்தின் அடிப்படை. வெவ்வேறு கருத்துகளைக் கொண்ட மற்ற வசனங்களும் உள்ளன. தமது உள்ளங்களில் வழிகேடு உள்ளவர்கள், குழப்பத்தை நாடியும் அதற்கு(த் தவறான) விளக்கத்தைத் தேடியும் அதிலுள்ள வெவ்வேறு கருத்துகளைக் கொண்ட வசனங்களைப் பின்பற்றுகின்றனர். அல்லாஹ்வையும், கல்வியில் தேர்ந்தவர்களையும் தவிர வேறெவரும் அதன் (உண்மை) விளக்கத்தை அறிய மாட்டார்கள். &quot;இதை நாங்கள் நம்பினோம்; அனைத்தும் எங்கள் இறைவனிடமிருந்து வந்தவை!&quot; என(க் கல்வியில் தேர்ந்த) அவர்கள் கூறுகின்றனர். அறிவுடையவர்களைத் தவிர வேறெவரும் படிப்பினை பெற மாட்டார்கள்.50"/>
        <aya index="8"
            text="&quot;எங்கள் இறைவனே! நீ எங்களுக்கு நேர்வழி காட்டிய பின் எங்கள் உள்ளங்களைப் பிறழச் செய்து விடாதே! உன்னிடமிருந்து எங்களுக்கு அருளை வழங்குவாயாக! நீயே கொடை வள்ளல்&quot;"/>
        <aya index="9"
            text="&quot;எங்கள் இறைவனே! சந்தேகமே இல்லாத ஒருநாளில் மக்களை நீயே ஒன்று திரட்டுபவன்&quot; (என்று பிரார்த்திப்பார்கள்.) அல்லாஹ், வாக்குறுதிக்கு மாறு செய்ய மாட்டான்."/>
        <aya index="10"
            text="இறைமறுப்பாளர்களுக்கு, அவர்களின் செல்வங்களும் பிள்ளைகளும் அல்லாஹ்விடமிருந்து அவர்களைச் சிறிதும் காப்பாற்றாது. அவர்களே நரகத்தின் எரிபொருட்கள்."/>
        <aya index="11"
            text="(இவர்களது நிலை) ஃபிர்அவ்னின் கூட்டத்தார் மற்றும் அவர்களுக்கு முன்னிருந்தவர்களின் நிலையைப் போன்றது. அவர்கள் நம் வசனங்களைப் பொய்யெனக் கூறினார்கள். எனவே அவர்களின் பாவங்களுக்காக அவர்களை அல்லாஹ் பிடித்தான். தண்டிப்பதில் அல்லாஹ் கடுமையானவன்."/>
        <aya index="12"
            text="&quot;நீங்கள் தோற்கடிக்கப்படுவீர்கள்; நரகத்தை நோக்கி ஒன்று திரட்டப்படுவீர்கள்; தங்குமிடத்தில் அது கெட்டது&quot; என்று இறைமறுப்பாளர்களிடம் கூறுவீராக!"/>
        <aya index="13"
            text="(பத்ருப் போரில்) சந்தித்துக் கொண்ட இரு படைகளிடம் உங்களுக்குப் படிப்பினை உள்ளது. ஒன்று, அல்லாஹ்வின் பாதையில் போரிடும் படை; மற்றொன்று, இறைமறுப்பாளர்களின் படை. இவர்கள், (முஸ்லிம்களாகிய) அவர்களைத் தம்மைவிட இரு மடங்காகக் கண்களால் கண்டனர். தான் நாடியோரை அல்லாஹ் தனது உதவியால் பலப்படுத்துகிறான். அறிவுடையோருக்கு இதில் படிப்பினை உள்ளது."/>
        <aya index="14"
            text="பெண்கள், ஆண்மக்கள், சேகரிக்கப்பட்ட தங்க வெள்ளிக் குவியல்கள், உயர்ரகக் குதிரைகள், கால்நடைகள், விவசாய நிலங்கள் ஆகிய ஆசைக்குரியவற்றை விரும்புவது மனிதர்களுக்கு அழகாக்கப்பட்டுள்ளது. இவை இவ்வுலக வாழ்வின் இன்பங்கள். அல்லாஹ்விடமே அழகிய தங்குமிடம் உள்ளது.51"/>
        <aya index="15"
            text="&quot;இவற்றைவிடச் சிறந்ததை உங்களுக்கு நான் அறிவிக்கவா? இறையச்சமுடையோருக்குத் தமது இறைவனிடம் சொர்க்கங்கள் உள்ளன. அவற்றின் கீழ் ஆறுகள் ஓடும். அவர்கள் அதில் நிரந்தரமாக இருப்பார்கள். தூய துணைகளும் அல்லாஹ்வின் பொருத்தமும் உண்டு. அடியார்களை அல்லாஹ் பார்ப்பவன்&quot; என்று (நபியே) கூறுவீராக!"/>
        <aya index="16"
            text="&quot;எங்கள் இறைவனே! நாங்கள் இறைநம்பிக்கை கொண்டோம். எனவே எங்கள் பாவங்களை எங்களுக்கு மன்னிப்பாயாக! நரக வேதனையிலிருந்து எங்களைக் காப்பாயாக!&quot; என அவர்கள் கூறுவார்கள்."/>
        <aya index="17"
            text="(அவர்கள்) பொறுமையாளர்கள், உண்மையாளர்கள், கட்டுப்பட்டு நடப்பவர்கள், (இறைவழியில்) செலவு செய்பவர்கள், ஸஹர் நேரங்களில் பாவ மன்னிப்புத் தேடுபவர்கள்."/>
        <aya index="18"
            text="&quot;தன்னைத் தவிர எந்தக் கடவுளும் இல்லை&quot; என்று நீதியை நிலைநாட்டும் அல்லாஹ் அறிவிக்கிறான். வானவர்களும் கல்வியாளர்களும் சாட்சி கூறுகின்றனர். மிகைத்தவனும் நுண்ணறிவாளனுமான அவனைத் தவிர எந்தக் கடவுளும் இல்லை."/>
        <aya index="19"
            text="அல்லாஹ்விடம் மார்க்கம் என்பது இஸ்லாம் மட்டுமே! வேதம் வழங்கப்பட்டோரிடம் அறிவு வந்த பிறகும் தமக்கிடையே உள்ள பொறாமையால்தான் கருத்துவேறுபாடு கொண்டனர். அல்லாஹ்வின் வசனங்களை மறுப்போரை அல்லாஹ் விரைந்து விசாரிப்பவன்."/>
        <aya index="20"
            text="அவர்கள் உம்மிடம் தர்க்கம் செய்தால் &quot;என் முகத்தை அல்லாஹ்வுக்குப் பணியச் செய்து விட்டேன். என்னைப் பின்பற்றியோரும் (பணிந்து விட்டனர்)&quot; எனக் கூறுவீராக! &quot;(அவ்வாறே) நீங்களும் பணிகிறீர்களா?&quot; என்று வேதம் வழங்கப்பட்டோரிடமும் படிப்பறிவற்றோரிடமும் கேட்பீராக! அவர்கள் பணிந்து விட்டால் நேர்வழி பெற்று விட்டனர். அவர்கள் புறக்கணித்தால் எடுத்துரைப்பதே உமக்குக் கடமையாகும். அல்லாஹ், அடியார்களை பார்ப்பவன்.52"/>
        <aya index="21"
            text="அல்லாஹ்வின் வசனங்களை மறுத்து, நபிமார்களை அநியாயமாகக் கொலை செய்து, மக்களில் நீதியை ஏவுவோரையும் கொலை செய்வோருக்குத் துன்புறுத்தும் வேதனையைக் கொண்டு நற்செய்தி கூறுவீராக!"/>
        <aya index="22"
            text="இவ்வுலகிலும் மறுமையிலும் அவர்களின் செயல்கள் அழிந்துவிட்டன. அவர்களுக்கு உதவியாளர்கள் யாருமில்லை."/>
        <aya index="23"
            text="வேதம் எனும் பாக்கியம் வழங்கப்பட்டோரை நீர் பார்க்கவில்லையா? அவர்களுக்கிடையில் தீர்ப்பு வழங்குவதற்காக அல்லாஹ்வின் வேதத்தை நோக்கி அழைக்கப்பட்ட பின்னரும் அவர்களில் ஒரு பிரிவினர் புறக்கணித்துத் திரும்பிச் செல்கின்றனர்."/>
        <aya index="24"
            text="இதற்குக் காரணம், &quot;குறிப்பிட்ட நாட்கள் தவிர நரக நெருப்பு எங்களை அறவே தீண்டாது&quot; என்று அவர்கள் கூறியதுதான். அவர்கள் பொய்யாகக் கூறிக் கொண்டிருந்தவை, தமது மார்க்க விஷயத்தில் அவர்களை ஏமாற்றி விட்டது."/>
        <aya index="25"
            text="சந்தேகமே இல்லாத ஒருநாளில் அவர்களை நாம் ஒன்றுதிரட்டும்போது எப்படியிருக்கும்? ஒவ்வொருவருக்கும் அவர்கள் சம்பாதித்தது முழுமையாக வழங்கப்படும். அவர்கள் அநியாயம் செய்யப்பட மாட்டார்கள்."/>
        <aya index="26"
            text="&quot;அல்லாஹ்வே! ஆட்சியின் அதிபதியே! நீ நாடியவரிடம் ஆட்சியைக் கொடுக்கிறாய். நீ நாடியவரிடமிருந்து ஆட்சியைப் பறிக்கிறாய். நீ நாடியவரைக் கண்ணியப்படுத்துகிறாய். நீ நாடியவரை இழிவுபடுத்துகிறாய். நன்மை யாவும் உன் கைவசமே உள்ளன. ஒவ்வொரு பொருளின்மீதும் நீ ஆற்றலுடையவன்&quot; என்று கூறுவீராக!"/>
        <aya index="27"
            text="நீயே பகலில் இரவை நுழைக்கிறாய்; இரவில் பகலை நுழைக்கிறாய்! உயிரற்றதிலிருந்து உயிருள்ளதை வெளிப்படுத்துகிறாய்; உயிருள்ளதிலிருந்து உயிரற்றதை வெளிப்படுத்துகிறாய்! நீ நாடியோருக்குக் கணக்கின்றிக் கொடுக்கின்றாய்!"/>
        <aya index="28"
            text="இறைநம்பிக்கையாளர்கள், இறைநம்பிக்கையாளர்களை விட்டு விட்டு, இறைமறுப்பாளர்களை உற்ற நண்பர்களாக ஆக்கிக் கொள்ள வேண்டாம். அவர்களிடமிருந்து பாதுகாத்துக் கொள்வதற்காகவே தவிர யாரேனும் அவ்வாறு செய்தால் அவருக்கு அல்லாஹ்விடம் எந்த ஒன்றும் இல்லை. தன்னைப் பற்றி அல்லாஹ் உங்களுக்கு எச்சரிக்கிறான். அல்லாஹ்விடமே மீளுதல் உள்ளது."/>
        <aya index="29"
            text="&quot;உங்கள் உள்ளங்களில் இருப்பதை நீங்கள் மறைத்தாலும் அல்லது வெளிப்படுத்தினாலும் அதை அல்லாஹ் அறிகிறான். வானங்களில் உள்ளவற்றையும் பூமியில் உள்ளவற்றையும் அவன் அறிகிறான். ஒவ்வொரு பொருளின்மீதும் அல்லாஹ் ஆற்றலுடையவன்&quot; என்று கூறுவீராக!"/>
        <aya index="30"
            text="ஒவ்வொருவரும் தான் செய்த நன்மையையும், தான் செய்த தீமையையும் தன் முன்னால் காணும் நாளில், தனக்கும் அத்தீமைக்குமிடையில் நீண்ட தூரம் இருக்க வேண்டுமே என விரும்புவார். தன்னைப் பற்றி அல்லாஹ் உங்களுக்கு எச்சரிக்கிறான். அடியார்களிடம் அல்லாஹ் கருணையுள்ளவன்."/>
        <aya index="31"
            text="&quot;நீங்கள் அல்லாஹ்வை நேசிப்போராக இருந்தால் என்னைப் பின்பற்றுங்கள். அல்லாஹ் உங்களை நேசிப்பான். உங்கள் பாவங்களை உங்களுக்கு மன்னிப்பான். அல்லாஹ் மன்னிப்புமிக்கவன், நிகரிலா அன்பாளன்&quot; என்று (நபியே!) கூறுவீராக!"/>
        <aya index="32"
            text="&quot;அல்லாஹ்வுக்கும், தூதருக்கும் கட்டுப்படுங்கள். நீங்கள் புறக்கணித்தால் இறைமறுப்பாளர்களை அல்லாஹ் நேசிக்க மாட்டான்&quot; என்றும் கூறுவீராக!"/>
        <aya index="33"
            text="ஆதமையும், நூஹையும், இப்ராஹீமின் குடும்பத்தினரையும், இம்ரானின் குடும்பத்தினரையும் அகிலத்தாரைவிட அல்லாஹ் தேர்ந்தெடுத்தான்."/>
        <aya index="34"
            text="அவர்கள் ஒருவருக்கொருவர் வழித்தோன்றலாவர். அல்லாஹ் செவியேற்பவன்; நன்கறிந்தவன்."/>
        <aya index="35"
            text="&quot;என் இறைவனே! என் வயிற்றில் இருப்பதை உனக்கு அர்ப்பணிக்க நான் நேர்ச்சை செய்துள்ளேன். என்னிடமிருந்து ஏற்றுக் கொள்வாயாக! நீயே செவியேற்பவன், நன்கறிந்தவன்&quot; என இம்ரானின் மனைவி கூறியதை நினைவூட்டுவீராக!"/>
        <aya index="36"
            text="குழந்தையை அவர் பெற்றெடுத்தபோது, &quot;என் இறைவனே! நான் பெண் குழந்தையாகப் பெற்று விட்டேன்&quot; என்று கூறினார். அவர் பெற்றெடுத்ததை அல்லாஹ் நன்கறிவான். &quot;ஆண், பெண்ணைப் போன்று அல்ல! நான் இவருக்கு மர்யம் என்று பெயரிட்டுள்ளேன். விரட்டப்பட்ட ஷைத்தானிடமிருந்து இவருக்கும், இவரது பிள்ளைக்கும் உன்னிடம் நான் பாதுகாவல் தேடுகிறேன்&quot; (என்றும் கூறினார்.)53"/>
        <aya index="37"
            text="மர்யமை அவரது இறைவன் அழகிய முறையில் ஏற்றுக் கொண்டான். நல்ல முறையில் அவரை வளரச் செய்தான். ஸகரிய்யாவை அவருக்குப் பொறுப்பாளராக்கினான். அவர் இருந்த அறைக்குள் ஸகரிய்யா நுழையும் போதெல்லாம் அவரிடம் உணவு இருப்பதைக் கண்டார். &quot;மர்யமே! உமக்கு இது எங்கிருந்து வந்தது?&quot; என்று கேட்டார். &quot;இது அல்லாஹ்விடமிருந்து வந்தது. தான் நாடியோருக்கு அல்லாஹ் கணக்கின்றி கொடுக்கிறான்&quot; என்று பதிலளித்தார்."/>
        <aya index="38"
            text="அவ்விடத்திலேயே ஸகரிய்யா தமது இறைவனைப் பிரார்த்தித்தார். &quot;என் இறைவனே! உன்னிடமிருந்து தூய குழந்தையை எனக்குத் தருவாயாக! நீயே பிரார்த்தனையைச் செவியேற்பவன்&quot; என்று கூறினார்."/>
        <aya index="39"
            text="அந்த அறையில் அவர் நின்று தொழுது கொண்டிருந்தபோது, &quot;அல்லாஹ் உமக்கு யஹ்யாவை நற்செய்தியாகக் கூறுகிறான். அவர் அல்லாஹ்வின் வார்த்தையை உண்மைப்படுத்துபவராகவும், தலைவராகவும், கற்புநெறி தவறாதவராகவும், நல்லோரைச் சார்ந்த நபியாகவும் இருப்பார்&quot; என்று வானவர்கள் அவரை அழைத்துக் கூறினர்."/>
        <aya index="40"
            text="&quot;என் இறைவனே! நான் முதுமை அடைந்து விட்டேன். என் மனைவியோ மலடியாக இருக்கிறாள். இந்நிலையில் எனக்கு எப்படி மகன் உருவாக முடியும்?&quot; என அவர் கேட்டார். &quot;அவ்வாறுதான்! அல்லாஹ் நாடியதைச் செய்கிறான்&quot; என்று அவன் பதிலளித்தான்."/>
        <aya index="41"
            text="&quot;என் இறைவனே! எனக்கு ஓர் அடையாளத்தை ஏற்படுத்துவாயாக!&quot; என்று அவர் கேட்டார். &quot;மூன்று நாட்கள் மக்களிடம் சைகையாகவே அல்லாது நீர் பேச மாட்டீர் என்பதே உமக்கான அடையாளம். உமது இறைவனை அதிகமாக நினைவு கூர்வீராக! மாலையிலும் காலையிலும் (அவனைப்) போற்றுவீராக!&quot; என அவன் கூறினான்."/>
        <aya index="42, 43"
            text="&quot;மர்யமே! உம்மை அல்லாஹ் தேர்ந்தெடுத்து, தூய்மைப்படுத்தி, உலகிலுள்ள பெண்களைவிடச் சிறப்பித்தான். மர்யமே! உமது இறைவனுக்குக் கட்டுப்படுவீராக! ஸஜ்தா செய்வீராக! ருகூவு செய்வோருடன் ருகூவு செய்வீராக!&quot; என்று வானவர்கள் கூறியதை நினைவூட்டுவீராக!54"/>
        <aya index="44"
            text="(நபியே!) இவை மறைவான செய்திகள். இவற்றை நாம் உமக்கு அறிவிக்கிறோம். அவர்களில் யார் மர்யமுக்கு பொறுப்பேற்பது தொடர்பாகத் தமது எழுதுகோல்களைப் போட்டபோது நீர் அவர்களுடன் இருக்கவில்லை. அவர்கள் தர்க்கித்துக் கொண்டபோதும் நீர் அவர்களுடன் இருக்கவில்லை."/>
        <aya index="45"
            text="&quot;மர்யமே! அல்லாஹ் தன்னிடமிருந்து ஒரு வார்த்தையை உமக்கு நற்செய்தியாக அறிவிக்கிறான். அவரது பெயர் 'மர்யமின் மகன் ஈஸா அல்மஸீஹ்' என்பதாகும். அவர் இவ்வுலகிலும், மறுமையிலும் மதிப்புமிக்கவர்; (இறைவனுக்கு) நெருக்கமானவர்களில் உள்ளவர்&quot; என வானவர்கள் கூறியதை நினைவூட்டுவீராக!"/>
        <aya index="46"
            text="&quot;அவர் தொட்டில் பருவத்திலும், பெரிய வயதிலும் மக்களிடம் பேசுவார்; நல்லோரிலும் உள்ளவர்&quot; (என்றும் வானவர்கள் கூறினர்.)55"/>
        <aya index="47"
            text="&quot;என் இறைவனே! எந்த மனிதனும் என்னைத் தீண்டாத நிலையில் எனக்கு எப்படி மகன் உண்டாக முடியும்?&quot; என்று (மர்யம்) கேட்டார். &quot;அவ்வாறுதான்! அல்லாஹ் நாடியதைப் படைக்கிறான். அவன் ஒரு விஷயத்தைத் தீர்மானிக்கும்போது அதற்கு 'ஆகு' என்றுதான் கூறுவான். உடனே அது ஆகிவிடும்&quot; என்று அவன் கூறினான்."/>
        <aya index="48"
            text="வேதத்தையும், ஞானத்தையும், தவ்ராத்தையும், இன்ஜீலையும் அவருக்குக் கற்றுக் கொடுப்பான்."/>
        <aya index="49"
            text="இஸ்ராயீலின் வழித்தோன்றல்களுக்குத் தூதராகவும் (அவரை அனுப்பினான்). &quot;நான் உங்கள் இறைவனின் சான்றுடன் உங்களிடம் வந்துள்ளேன். உங்களுக்காகக் களிமண்ணால் ஒரு பறவையின் வடிவத்தைப் போன்று உருவாக்கி அதில் ஊதுவேன். அது அல்லாஹ்வின் ஆணைப்படி பறவையாக ஆகும். அல்லாஹ்வின் ஆணைப்படி இறந்தவர்களை உயிர்ப்பிப்பேன்; பிறவிக் குருடரையும் தொழுநோயாளியையும் குணப்படுத்துவேன். நீங்கள் உண்பவற்றையும், உங்கள் வீடுகளில் சேமிப்பவற்றையும் உங்களுக்கு அறிவிப்பேன். நீங்கள் இறைநம்பிக்கையாளர்களாக இருந்தால் இதில் உங்களுக்குச் சான்று உள்ளது&quot; (என்று ஈஸா கூறினார்.)"/>
        <aya index="50, 51"
            text="&quot;எனக்கு முன்னுள்ள தவ்ராத்தை உண்மைப்படுத்துபவனாகவும், உங்களுக்குத் தடைசெய்யப்பட்ட சிலவற்றை உங்களுக்கு அனுமதிப்பதற்காகவும் (அனுப்பப்பட்டுள்ளேன்.) உங்கள் இறைவனின் சான்றுடன் உங்களிடம் வந்துள்ளேன். அல்லாஹ்வை அஞ்சுங்கள்; எனக்குக் கட்டுப்படுங்கள். என் இறைவனும், உங்கள் இறைவனும் அல்லாஹ்தான். எனவே, அவனையே வணங்குங்கள். இதுவே நேரான வழி&quot; (என்றும் கூறினார்.)"/>
        <aya index="52"
            text="அவர்களிடமிருந்து இறைமறுப்பை ஈஸா உணர்ந்தபோது &quot;அல்லாஹ்வுக்காக எனக்கு உதவி செய்வோர் யார்?&quot; என்று கேட்டார். &quot;நாங்கள் அல்லாஹ்வுக்காக உதவி செய்வோர். அல்லாஹ்வை நம்பினோம். நாங்கள் முஸ்லிம்கள் என்பதற்கு நீர் சாட்சி கூறுவீராக!&quot; என (அவருக்கு) நெருக்கமான தோழர்கள் கூறினர்."/>
        <aya index="53"
            text="&quot;எங்கள் இறைவனே! நீ அருளியதை நம்பினோம். இத்தூதரையும் பின்பற்றினோம். எனவே சாட்சி கூறுவோருடன் எங்களையும் பதிவு செய்வாயாக!&quot; (என்று பிரார்த்தித்தனர்.)"/>
        <aya index="54"
            text="(ஈஸாவை மறுத்தோர்) சூழ்ச்சி செய்தனர். அல்லாஹ்வும் சூழ்ச்சி செய்தான். சூழ்ச்சியாளர்களில் அல்லாஹ் சிறந்தவன்."/>
        <aya index="55"
            text="&quot;ஈஸாவே! உம்மை நான் கைப்பற்றி என்னளவில் உயர்த்திக் கொள்வேன். இறைமறுப்பாளர்களிடமிருந்து உம்மைத் தூய்மைப்படுத்துவேன். உம்மைப் பின்பற்றுவோரை மறுமை நாள்வரை இறைமறுப்பாளர்களைவிட மேலாக ஆக்குவேன். பிறகு என்னிடமே உங்கள் திரும்புதல் உள்ளது. நீங்கள் எதில் கருத்துவேறுபாடு கொண்டிருந்தீர்களோ அதுபற்றி உங்களுக்கிடையே தீர்ப்பளிப்பேன்&quot; என்று அல்லாஹ் கூறியதை நினைவூட்டுவீராக!"/>
        <aya index="56"
            text="இறைமறுப்பாளர்களை இவ்வுலகிலும் மறுமையிலும் கடும் வேதனையால் தண்டிப்பேன். அவர்களுக்கு உதவுவோர் யாருமில்லை."/>
        <aya index="57"
            text="இறைநம்பிக்கை கொண்டு, நற்செயல்கள் செய்வோருக்கு அவர்களின் கூலிகளை அவன் முழுமையாக வழங்குவான். அநியாயக்காரர்களை அல்லாஹ் நேசிக்க மாட்டான்."/>
        <aya index="58"
            text="(நபியே!) உமக்கு நாம் எடுத்துரைக்கும் இவை வசனங்களும் ஞானமிக்க அறிவுரையுமாகும்."/>
        <aya index="59"
            text="அல்லாஹ்விடம் ஈஸாவுக்கு உதாரணம் ஆதமைப் போன்றது. அவரை மண்ணால் படைத்து, பின்னர் அவரிடம் 'ஆகு!' என்று கூறினான். உடனே அவர் (மனிதப் படைப்பாக) ஆகிவிட்டார்."/>
        <aya index="60"
            text="இவ்வுண்மை உமது இறைவனிடமிருந்து வந்தது. எனவே நீர் சந்தேகிப்போரில் ஆகிவிடாதீர்!"/>
        <aya index="61"
            text="உமக்கு ஞானம் வந்த பிறகு இதைப் பற்றி உம்மிடம் யாரேனும் தர்க்கித்தால் &quot;வாருங்கள்! எங்கள் பிள்ளைகளையும், உங்கள் பிள்ளைகளையும், எங்கள் பெண்களையும், உங்கள் பெண்களையும், எங்களையும், உங்களையும் அழைப்போம். பின்னர் பணிந்து பிரார்த்தித்து, பொய்யர்கள்மீது அல்லாஹ்வின் சாபத்தைக் கேட்போம்&quot; என்று கூறுவீராக!56"/>
        <aya index="62"
            text="இதுவே உண்மை வரலாறு. அல்லாஹ்வைத் தவிர எந்தக் கடவுளும் இல்லை. அல்லாஹ்வே மிகைத்தவன், நுண்ணறிவாளன்."/>
        <aya index="63" text="அவர்கள் புறக்கணித்தால், குழப்பவாதிகளை அல்லாஹ் நன்கறிந்தவன்."/>
        <aya index="64"
            text="&quot;வேதமுடையோரே! நாம் அல்லாஹ்வைத் தவிர யாரையும் வணங்கக் கூடாது; அவனுக்கு எதையும் இணையாக்கக் கூடாது; அல்லாஹ்வை விட்டுவிட்டு நம்மில் சிலர், சிலரைக் கடவுளர்களாக ஆக்கக் கூடாது' என்ற எங்களுக்கும் உங்களுக்குமிடையிலான பொதுவான கோட்பாட்டுக்கு வாருங்கள்&quot; என்று கூறுவீராக! அவர்கள் புறக்கணித்தால் &quot;நாங்கள் முஸ்லிம்கள் என்பதற்கு நீங்களே சாட்சியாக இருங்கள்!&quot; என்று கூறிவிடுங்கள்.57"/>
        <aya index="65"
            text="&quot;வேதமுடையோரே! இப்ராஹீமைப் பற்றி ஏன் தர்க்கம் செய்கிறீர்கள்? அவருக்குப் பிறகே தவ்ராத்தும் இன்ஜீலும் அருளப்பட்டன. சிந்திக்க மாட்டீர்களா?&quot;"/>
        <aya index="66"
            text="கவனத்தில் கொள்ளுங்கள்! நீங்கள்தான் உங்களுக்குத் தெரிந்த விஷயத்தில் (இதுவரை) தர்க்கம் செய்தீர்கள். உங்களுக்கு எந்த அறிவும் இல்லாத விஷயத்தில் ஏன் தர்க்கம் செய்கிறீர்கள்? அல்லாஹ்வே அறிவான்; நீங்கள் அறிய மாட்டீர்கள்."/>
        <aya index="67"
            text="இப்ராஹீம் யூதராகவோ, கிறித்தவராகவோ இருக்கவில்லை. மாறாக, சத்திய நெறியில் நின்ற முஸ்லிமாகவே இருந்தார். அவர் இணைவைப்போரில் இருக்கவில்லை."/>
        <aya index="68"
            text="இப்ராஹீமின் விஷயத்தில் மக்களிலேயே மிகத் தகுதி படைத்தவர்கள், அவரைப் பின்பற்றியோரும், இந்த நபியும், இறைநம்பிக்கை கொண்டோருமே ஆவர். அல்லாஹ் இறைநம்பிக்கையாளர்களின் பாதுகாவலன்."/>
        <aya index="69"
            text="வேதமுடையோரில் ஒரு பிரிவினர் உங்களை வழிகெடுக்க விரும்புகின்றனர். ஆனால் அவர்கள் தங்களையே வழிகெடுத்துக் கொள்கின்றனர். அவர்கள் உணர்வதில்லை."/>
        <aya index="70"
            text="வேதமுடையோரே! நீங்கள் அறிந்து கொண்டே அல்லாஹ்வின் வசனங்களை ஏன் மறுக்கிறீர்கள்?"/>
        <aya index="71"
            text="வேதமுடையோரே! நீங்கள் தெரிந்து கொண்டே ஏன் உண்மையைப் பொய்யுடன் கலந்து, உண்மையை மறைக்கிறீர்கள்?"/>
        <aya index="72"
            text="&quot;இறைநம்பிக்கை கொண்டோரின்மீது அருளப்பட்டதைப் பகலின் தொடக்கத்தில் இறைநம்பிக்கை கொண்டு, அதன் இறுதியில் மறுத்து விடுங்கள்! இதனால் அவர்கள் (இஸ்லாத்தை விட்டும்) திரும்பி விடுவார்கள்&quot; என வேதமுடையோரில் ஒரு பிரிவினர் கூறுகின்றனர்."/>
        <aya index="73"
            text="&quot;உங்கள் மார்க்கத்தை பின்பற்றியோரைத் தவிர வேறு யாருக்கும், உங்களுக்கு வழங்கப்பட்டதைப் போல் வழங்கப்படும் என்பதையோ, அல்லது உங்கள் இறைவனிடம் அவர்கள் உங்களை மிகைத்து விடுவார்கள் என்பதையோ நீங்கள் ஒப்புக் கொள்ளாதீர்கள்!&quot; (என வேதமுடையோர் கூறுகின்றனர்.) &quot;நேர்வழி என்பது அல்லாஹ்வின் வழியே!&quot; என்று கூறுவீராக! &quot;அருள் அல்லாஹ்வின் கையில்தான் உள்ளது. தான் நாடியோருக்கு அதை வழங்குகிறான். அல்லாஹ் விசாலமானவன், நன்கறிந்தவன்&quot; என்றும் கூறுவீராக!"/>
        <aya index="74"
            text="தான் நாடியோரை, தனது அருளுக்கு உரியவர்களாக ஆக்குகிறான். அல்லாஹ் மகத்தான அருளுடையவன்."/>
        <aya index="75"
            text="&quot;நீர் ஒரு குவியலையே நம்பி ஒப்படைத்தாலும் உம்மிடம் திருப்பிக் கொடுப்போரும் வேதமுடையோரில் உள்ளனர். நீர் ஒரு தங்க நாணயத்தை நம்பி ஒப்படைத்தாலும், அவர்களிடம் போய் தொடர்ந்து நின்றாலே தவிர உம்மிடம் திருப்பிக் கொடுக்காதோரும் அவர்களில் உள்ளனர். &quot;படிப்பறிவற்றவர்கள் விஷயத்தில் நம்மைக் குற்றம் காண எந்த வழியுமில்லை&quot; என்று அவர்கள் கூறியதே இதற்குக் காரணம். அவர்கள் அறிந்து கொண்டே அல்லாஹ்வின்மீது பொய் கூறுகின்றனர்."/>
        <aya index="76"
            text="அவ்வாறில்லை! யார் தனது வாக்குறுதியை நிறைவேற்றி, இறையச்சத்துடன் நடக்கிறாரோ, அத்தகைய இறையச்சமுடையோரை அல்லாஹ் நேசிக்கிறான்."/>
        <aya index="77"
            text="அல்லாஹ்விடம் செய்த உடன்படிக்கையையும், தமது சத்தியங்களையும் யார் அற்ப விலைக்கு விற்கிறார்களோ அவர்களுக்கு மறுமையில் எந்த பாக்கியமும் இல்லை. மறுமை நாளில் அவர்களிடம் அல்லாஹ் பேச மாட்டான்; அவர்களைப் பார்க்க மாட்டான். மேலும் அவர்களைத் தூய்மைப்படுத்தவும் மாட்டான். அவர்களுக்குத் துன்புறுத்தும் வேதனை உள்ளது.58"/>
        <aya index="78"
            text="வேதத்தில் இல்லாததை, வேதத்தில் உள்ளது என நீங்கள் கருத வேண்டும் என்பதற்காக அவர்களில் ஒரு பிரிவினர் வேதத்தைத் தமது நாவுகளால் திரிக்கின்றனர். இது அல்லாஹ்விடமிருந்து வந்தது எனவும் கூறுகின்றனர். ஆனால் அது அல்லாஹ்விடமிருந்து வந்ததல்ல! அவர்கள் அறிந்து கொண்டே அல்லாஹ்வின்மீது பொய் கூறுகின்றனர்."/>
        <aya index="79"
            text="எந்த மனிதருக்கும் வேதத்தையும், ஞானத்தையும், நபித்துவத்தையும் அல்லாஹ் வழங்கிய பின்னர் &quot;அல்லாஹ்வை விடுத்து எனக்கு அடியார்களாகி விடுங்கள்&quot; என்று மக்களிடம் கூறுவது அவருக்குத் தகாது. மாறாக, &quot;நீங்கள் வேதத்தை கற்றுக் கொடுப்போராகவும், கற்போராகவும் இருப்பதால் இறைவனைச் சார்ந்தோராக ஆகிவிடுங்கள்&quot; (என்றே கூறுவார்.)"/>
        <aya index="80"
            text="&quot;வானவர்களையும், நபிமார்களையும் கடவுளர்களாக எடுத்துக் கொள்ளுங்கள்!&quot; என்று அவர் உங்களுக்கு ஏவுவதும் தகாது. நீங்கள் முஸ்லிம்களாக ஆன பிறகு, அவர் இறை மறுப்பை உங்களுக்கு ஏவுவாரா?"/>
        <aya index="81"
            text="&quot;நான் உங்களுக்கு வேதத்தையும் ஞானத்தையும் வழங்கி, பின்னர் உங்களிடம் இருப்பதை உண்மைப்படுத்தும் ஒரு தூதர் உங்களிடம் வந்தால் நீங்கள் அவரைக் கண்டிப்பாக நம்பி, அவருக்கு உதவ வேண்டும்&quot; என்று நபிமார்களிடம் அல்லாஹ் உறுதிமொழி எடுத்து, &quot;ஒப்புக் கொண்டீர்களா? இதன்மீது என் உடன்படிக்கையை எடுத்துக் கொண்டீர்களா?&quot; என்று கேட்டபோது &quot;நாங்கள் ஒப்புக் கொண்டோம்&quot; என்று அவர்கள் கூறினர். &quot;நீங்கள் சாட்சியாக இருங்கள், நானும் உங்களுடன் சாட்சியாளர்களில் (ஒருவனாக) இருக்கிறேன்&quot; என்று அவன் கூறினான்."/>
        <aya index="82" text="இதற்குப் பிறகு யார் புறக்கணிக்கிறார்களோ அவர்களே பாவிகள்."/>
        <aya index="83"
            text="அல்லாஹ்வின் மார்க்கம் அல்லாததையா அவர்கள் தேடுகிறார்கள்? வானங்கள், பூமியில் உள்ளவை விரும்பினாலும், விரும்பாவிட்டாலும் அவனுக்கே கட்டுப்படுகின்றன. அவனிடமே அவர்கள் திரும்பக் கொண்டு வரப்படுவார்கள்."/>
        <aya index="84"
            text="&quot;நாங்கள் அல்லாஹ்வையும், எங்களுக்கு அருளப்பட்டதையும், இப்ராஹீம், இஸ்மாயீல், இஸ்ஹாக், யஃகூப் மற்றும் அவர்களின் வழித்தோன்றல்களுக்கு அருளப்பட்டதையும், மூஸா, ஈஸா மற்றும் நபிமார்களுக்கு அவர்களின் இறைவனிடமிருந்து கொடுக்கப்பட்டதையும் நம்பினோம். (நபிமார்களான) அவர்களில் எவருக்கிடையிலும் பாகுபாடு காட்ட மாட்டோம். நாங்கள் அவனுக்கே கட்டுப்பட்டவர்கள்&quot; என்று கூறுவீராக!"/>
        <aya index="85"
            text="யாரேனும் இஸ்லாம் அல்லாத மார்க்கத்தை விரும்பினால் அது அவரிடமிருந்து அறவே ஏற்றுக் கொள்ளப்பட மாட்டாது. மறுமையில் அவர் நஷ்டமடைந்தோரில் (ஒருவராக) இருப்பார்."/>
        <aya index="86"
            text="இத்தூதர் உண்மையாளர்தான் என அவர்கள் சாட்சி கூறி, அவர்களிடம் தெளிவான சான்றுகளும் வந்து, இறைநம்பிக்கை கொண்ட பிறகு, மறுத்துவிட்ட கூட்டத்திற்கு அல்லாஹ் எப்படி நேர்வழி காட்டுவான்? அநியாயக்காரக் கூட்டத்திற்கு அல்லாஹ் நேர்வழி காட்ட மாட்டான்."/>
        <aya index="87"
            text="அல்லாஹ், வானவர்கள் மற்றும் மனிதர்கள் ஆகிய அனைவரின் சாபமும் அவர்கள்மீது ஏற்படுவதே அவர்களுக்குரிய கூலியாகும்."/>
        <aya index="88"
            text="(அவர்கள்) அதில் நிரந்தரமாக இருப்பார்கள். அவர்களுக்கு வேதனை குறைக்கப்பட மாட்டாது. அவர்களுக்கு அவகாசமும் அளிக்கப்பட மாட்டாது."/>
        <aya index="89"
            text="இதன் பின்னர் பாவ மன்னிப்புக் கோரி, சீர்திருத்திக் கொண்டவர்களைத் தவிர! அல்லாஹ் மன்னிப்புமிக்கவன்; நிகரிலா அன்பாளன்.59"/>
        <aya index="90"
            text="யார் தமது இறைநம்பிக்கைக்குப் பிறகு மறுத்து, பின்னர் இறைமறுப்பை அதிகரித்துக் கொண்டார்களோ அவர்களின் பாவ மன்னிப்புக் கோரிக்கை அறவே ஏற்கப்பட மாட்டாது. அவர்களே வழிகெட்டவர்கள்."/>
        <aya index="91"
            text="(அல்லாஹ்வை) மறுத்து, இறைமறுப்பாளர்களாகவே மரணித்தவர்கள், பூமி நிறைய தங்கத்தை ஈடாகக் கொடுத்தாலும் அவர்களில் எவரிடமிருந்தும் அது அறவே ஏற்கப்பட மாட்டாது. அவர்களுக்குத் துன்புறுத்தும் வேதனை உண்டு. அவர்களுக்கு உதவியாளர்கள் யாருமில்லை.60"/>
        <aya index="92"
            text="உங்களுக்கு விருப்பமானவற்றிலிருந்து (அறவழியில்) செலவு செய்யாத வரை நீங்கள் நன்மையை அடையவே முடியாது. நீங்கள் எதைச் செலவு செய்தாலும் அதை அல்லாஹ் நன்கறிபவன்.61"/>
        <aya index="93"
            text="தவ்ராத் அருளப்படுவதற்கு முன்னர் எல்லா உணவுகளும் இஸ்ராயீலின் வழித்தோன்றல்களுக்கு அனுமதிக்கப்பட்டதாகவே இருந்தது. இஸ்ராயீல் (எனும் யஃகூப்) தன்மீது விலக்கிக் கொண்டவற்றைத் தவிர! &quot;நீங்கள் உண்மையாளர்களாக இருந்தால் தவ்ராத்தைக் கொண்டு வந்து அதைப் படித்துக் காட்டுங்கள்!&quot; என்று (நபியே!) கூறுவீராக!"/>
        <aya index="94"
            text="இதன்பிறகு அல்லாஹ்வின்மீது யார் பொய்யை இட்டுக் கட்டுகிறார்களோ அவர்களே அநியாயக்காரர்கள்."/>
        <aya index="95"
            text="&quot;அல்லாஹ் உண்மையைக் கூறியுள்ளான். எனவே, சத்திய நெறியில் நின்ற இப்ராஹீமின் மார்க்கத்தைப் பின்பற்றுங்கள். அவர் இணை வைப்போரில் (ஒருவராக) இருக்கவில்லை&quot; என்று கூறுவீராக!"/>
        <aya index="96"
            text="மனிதர்களுக்காக அமைக்கப்பட்ட முதல் ஆலயம் பக்கா (என்ற மக்கா)வில் உள்ளது. அது பாக்கியமிக்கதாகவும் அகிலத்தாருக்கு நேர்வழியாகவும் இருக்கிறது.62"/>
        <aya index="97"
            text="அதில் மகாமு இப்ராஹீம் உள்ளிட்ட தெளிவான சான்றுகள் உள்ளன. அதில் நுழைந்தவர் பாதுகாப்பு பெற்றவர் ஆவார். அல்லாஹ்வுக்காக அந்த ஆலயத்தில் ஹஜ் செய்வது, அங்குப் பயணிப்பதற்குச் சக்தி பெற்ற மனிதர்கள்மீது கடமையாகும். யாரேனும் (இதனை) மறுத்தால் அகிலத்தாரை விட்டும் அல்லாஹ் தேவைகளற்றவன்.63"/>
        <aya index="98"
            text="&quot;வேதமுடையோரே! அல்லாஹ்வின் வசனங்களை ஏன் மறுக்கிறீர்கள்? நீங்கள் செய்பவற்றை அல்லாஹ் கண்காணிப்பவன்&quot; என்று கூறுவீராக!"/>
        <aya index="99"
            text="&quot;வேதமுடையோரே! இறைநம்பிக்கை கொண்டோரை, அல்லாஹ்வின் பாதையை விட்டும் ஏன் தடுக்கிறீர்கள்? நீங்கள் அறிந்து கொண்டே அதைக் கோணலாக்க முனைகிறீர்கள். நீங்கள் செய்வதைப் பற்றி அல்லாஹ் கவனமற்றவனாக இல்லை&quot; என்று கூறுவீராக!"/>
        <aya index="100"
            text="இறைநம்பிக்கை கொண்டோரே! வேதம் வழங்கப்பட்டோரில் ஒரு பிரிவினருக்கு நீங்கள் கட்டுப்பட்டால் அவர்கள், உங்களின் இறைநம்பிக்கைக்குப் பின்னரும் உங்களை இறைமறுப்பாளர்களாக மாற்றி விடுவார்கள்."/>
        <aya index="101"
            text="அல்லாஹ்வின் வசனங்கள் உங்களுக்கு எடுத்துரைக்கப்பட்டு, அவனது தூதரும் உங்களுடன் இருக்கும் நிலையில் நீங்கள் எப்படி மறுக்கிறீர்கள்? அல்லாஹ்வை பலமாகப் பற்றிக் கொண்டவர் நேர்வழி காட்டப்பட்டு விட்டார்."/>
        <aya index="102"
            text="இறைநம்பிக்கை கொண்டோரே! அல்லாஹ்வை அஞ்ச வேண்டிய முறையில் அஞ்சுங்கள். நீங்கள் முஸ்லிம்களாகவே தவிர மரணித்துவிட வேண்டாம்."/>
        <aya index="103"
            text="அனைவரும் அல்லாஹ்வின் கயிற்றைப் பலமாக பற்றிப் பிடித்துக் கொள்ளுங்கள்! பிரிந்து விடாதீர்கள்! அல்லாஹ் உங்களுக்குச் செய்த அருட்கொடையை நினைத்துப் பாருங்கள். நீங்கள் (ஒருவருக்கொருவர்) பகைவர்களாக இருந்தீர்கள். அவன் உங்கள் உள்ளங்களுக்கிடையில் இணைப்பை உண்டாக்கினான். எனவே அவனது அருளால் நீங்கள் சகோதரர்களாகி விட்டீர்கள். நீங்கள் நரகப் படுகுழியின் விளிம்பில் இருந்தீர்கள். அதிலிருந்தும் அவன் உங்களைக் காப்பாற்றினான். இவ்வாறே நீங்கள் நேர்வழி பெறுவதற்காக அல்லாஹ் தனது சான்றுகளை உங்களுக்குத் தெளிவுபடுத்துகிறான்.64"/>
        <aya index="104"
            text="நல்லதை நோக்கி அழைத்து, நன்மையை ஏவி, தீமையைத் தடுக்கும் ஒரு கூட்டம் உங்களில் இருக்கட்டும்! அவர்களே வெற்றியாளர்கள்."/>
        <aya index="105"
            text="தெளிவான சான்றுகள் தம்மிடம் வந்த பிறகும் கருத்து வேறுபாடு கொண்டு பிரிந்தவர்களைப் போன்று ஆகிவிடாதீர்கள்! அவர்களுக்குக் கடுமையான வேதனை உண்டு."/>
        <aya index="106"
            text="அந்நாளில் சில முகங்கள் பிரகாசமாகவும், சில முகங்கள் கருத்தும் இருக்கும். யாருடைய முகங்கள் கருத்திருக்குமோ அவர்களிடம் &quot;நீங்கள் இறைநம்பிக்கை கொண்ட பிறகு மறுத்து விட்டீர்களா? நீங்கள் இறைமறுப்பாளர்களாக இருந்ததால் வேதனையைச் சுவையுங்கள்!&quot; (என்று கூறப்படும்.)"/>
        <aya index="107"
            text="யாருடைய முகங்கள் பிரகாசமாக இருக்குமோ அவர்கள் அல்லாஹ்வின் அருளில் இருப்பார்கள். அதில் நிரந்தரமாக இருப்பார்கள்."/>
        <aya index="108"
            text="இவை அல்லாஹ்வின் வசனங்கள். (நபியே!) உண்மையைக் கொண்டுள்ள இவற்றை உமக்கு ஓதிக் காட்டுகிறோம். அகிலத்தாருக்கு அநியாயம் செய்வதை அல்லாஹ் விரும்ப மாட்டான்."/>
        <aya index="109"
            text="வானங்களில் உள்ளவையும், பூமியில் உள்ளவையும் அல்லாஹ்வுக்கே உரியவையாகும். அனைத்துக் காரியங்களும் அல்லாஹ்விடமே கொண்டு வரப்படும்."/>
        <aya index="110"
            text="நீங்கள், மனிதர்களுக்காகத் தோற்றுவிக்கப்பட்ட சிறந்த சமுதாயமாக இருக்கிறீர்கள். நன்மையை ஏவி, தீமையைத் தடுக்கிறீர்கள். அல்லாஹ்வை நம்புகிறீர்கள்.65 வேதமுடையோர் இறைநம்பிக்கை கொண்டிருந்தால் அது அவர்களுக்கு நன்மையாக இருந்திருக்கும். அவர்களில் இறைநம்பிக்கையாளர்களும் உள்ளனர். அவர்களில் அதிகமானோர் பாவிகள்."/>
        <aya index="111"
            text="தொல்லை தருவதைத் தவிர அவர்களால் உங்களுக்குத் எந்தத் தீங்கும் செய்யவே முடியாது. அவர்கள் உங்களுடன் போரிட்டால் புறமுதுகு காட்டி ஓடுவார்கள். பிறகு அவர்கள் உதவி செய்யப்பட மாட்டார்கள்."/>
        <aya index="112"
            text="அல்லாஹ்வின் பாதுகாப்பும், மனிதர்களின் பாதுகாப்பும் இருந்தாலே தவிர, எங்கே இருந்தபோதும் அவர்கள்மீது இழிவு விதிக்கப்பட்டு விட்டது. அவர்கள் அல்லாஹ்வின் கோபத்திற்கு ஆளாகிவிட்டார்கள். அவர்கள்மீது வறுமையும் விதிக்கப்பட்டது. அல்லாஹ்வின் வசனங்களை மறுப்போராகவும், அநியாயமாக நபிமார்களைக் கொலை செய்வோராகவும் இருந்ததே இதற்குக் காரணம். அவர்கள் மாறு செய்து, வரம்பு மீறுபவர்களாக இருந்ததும் இதற்குக் காரணமாகும்."/>
        <aya index="113"
            text="அவர்கள் சமமானவர்களாக இல்லை. வேதமுடையோரில் (நேர்வழியில்) நிலைத்து நிற்கும் ஒரு கூட்டத்தினர், இரவு நேரங்களில் அல்லாஹ்வின் வசனங்களை ஓதுகின்றனர்; ஸஜ்தாவும் செய்கின்றனர்.66"/>
        <aya index="114"
            text="அவர்கள் அல்லாஹ்வையும் இறுதி நாளையும் நம்புகின்றனர். நன்மையை ஏவி, தீமையைத் தடுக்கின்றனர். நற்காரியங்களில் விரைந்து செல்கின்றனர். அவர்கள் நல்லவர்கள் ஆவர்."/>
        <aya index="115"
            text="அவர்கள் எந்த நன்மையைச் செய்தாலும் அ(தற்கான கூலியைப் பெறுவ)தற்கு மறுக்கப்பட மாட்டார்கள். இறையச்சமுடையோரை அல்லாஹ் நன்கறிந்தவன்."/>
        <aya index="116"
            text="இறைமறுப்பாளர்களுக்கு, அவர்களின் செல்வங்களும் பிள்ளைகளும் அல்லாஹ்விடமிருந்து அவர்களைச் சிறிதும் காப்பாற்றாது. அவர்கள் நரகவாசிகள்; அதில் அவர்கள் நிரந்தரமாக இருப்பார்கள்."/>
        <aya index="117"
            text="இவ்வுலக வாழ்வில் அவர்கள் செலவு செய்வதன் உதாரணம், கடும் குளிரான காற்றைப் போன்றது. தமக்குத் தாமே அநியாயம் செய்துகொண்ட கூட்டத்தாரின் பயிர்களை அது தாக்கி அழித்துவிட்டது. அவர்களுக்கு அல்லாஹ் அநியாயம் செய்யவில்லை. மாறாக, அவர்கள் தமக்குத் தாமே அநியாயம் செய்து கொள்கின்றனர்."/>
        <aya index="118"
            text="இறைநம்பிக்கை கொண்டோரே! உங்களையன்றி மற்றவர்களை நெருங்கிய நண்பர்களாக எடுத்துக் கொள்ளாதீர்கள். அவர்கள் உங்களுக்குத் தீங்கிழைப்பதில் சிறிதும் குறை வைக்க மாட்டார்கள். நீங்கள் துன்புறுவதை அவர்கள் விரும்புகின்றனர். அவர்களின் வாய்களிலிருந்தே வெறுப்பு வெளிப்பட்டு விட்டது. அவர்களில் உள்ளங்கள் மறைத்து வைத்திருப்பதோ மிகப் பெரியது. நீங்கள் சிந்திப்போராக இருந்தால் உங்களுக்கு அடையாளங்களைத் தெளிவுபடுத்தி விட்டோம்."/>
        <aya index="119"
            text="அறிந்து கொள்ளுங்கள்! நீங்கள்தான் அவர்களை நேசிக்கிறீர்கள். ஆனால் அவர்கள் உங்களை நேசிப்பதில்லை. நீங்கள் அனைத்து வேதங்களையும் நம்புகிறீர்கள். அவர்கள் உங்களைச் சந்திக்கும்போது &quot;நாங்கள் இறைநம்பிக்கை கொண்டோம்&quot; எனக் கூறுகின்றனர். அவர்கள் தனித்திருக்கும் போதோ உங்கள்மீதுள்ள கோபத்தால் விரல் நுனிகளைக் கடிக்கின்றனர். &quot;உங்கள் கோபத்திலேயே சாவுங்கள்! உள்ளங்களில் இருப்பதை அல்லாஹ் நன்கறிந்தவன்&quot; எனக் கூறுவீராக!"/>
        <aya index="120"
            text="உங்களுக்கு ஏதேனும் நன்மை ஏற்பட்டால் அது அவர்களுக்குக் கவலை தருகிறது. உங்களுக்குத் தீங்கு ஏற்பட்டால் அதற்காக அவர்கள் மகிழ்ச்சியடைகின்றனர். நீங்கள் பொறுமையை மேற்கொண்டு, இறையச்சத்துடன் இருந்தால் அவர்களுடைய சூழ்ச்சி உங்களுக்குச் சிறிதும் பாதிப்பை ஏற்படுத்தாது. அவர்கள் செய்வதை அல்லாஹ் சூழ்ந்தறிபவன்."/>
        <aya index="121"
            text="(நபியே!) இறைநம்பிக்கையாளர்களைப் போருக்கான இடங்களில் நிறுத்துவதற்காக உமது குடும்பத்தாரிடமிருந்து காலையில் நீர் சென்றதை நினைத்துப் பார்ப்பீராக! அல்லாஹ் செவியேற்பவன்; நன்கறிந்தவன்."/>
        <aya index="122"
            text="உங்களில் இரண்டு பிரிவினருக்கு அல்லாஹ் உதவுபவனாக இருந்த நிலையிலும் அவ்விரு பிரிவினரும் கோழையாகி(ப் பின்வாங்கி)விட எண்ணியதை நினைத்துப் பார்ப்பீராக! இறைநம்பிக்கையாளர்கள் அல்லாஹ்வின்மீதே நம்பிக்கை வைக்க வேண்டும்.67"/>
        <aya index="123"
            text="பத்ருப் போரில் நீங்கள் பலவீனமாக இருந்த நிலையில் அல்லாஹ் உங்களுக்கு உதவினான். எனவே நீங்கள் நன்றி செலுத்துவதற்காக அலலாஹ்வை அஞ்சுங்கள்."/>
        <aya index="124"
            text="&quot;(வானிலிருந்து) இறக்கப்பட்ட மூவாயிரம் வானவர்களைக் கொண்டு உங்கள் இறைவன் உங்களுக்கு உதவி செய்வது உங்களுக்குப் போதாதா?&quot; என்று இறைநம்பிக்கையாளர்களிடம் நீர் கூறியதை நினைத்துப் பார்ப்பீராக!"/>
        <aya index="125"
            text="மேலும், நீங்கள் பொறுமையை மேற்கொண்டு, இறையச்சத்துடன் இருந்தால் அவர்கள் இப்போது திடீரென உங்களிடம் வந்தாலும், அடையாளமிடப்பட்ட ஐயாயிரம் வானவர்கள் மூலம் உங்கள் இறைவன் உங்களுக்கு உதவுவான்."/>
        <aya index="126"
            text="உங்களுக்கு நற்செய்தியாகவும், இதனால் உங்கள் உள்ளங்கள் நிம்மதி பெறுவதற்காகவுமே அல்லாஹ் இதைச் செய்தான். உதவி என்பது மிகைத்தவனும், நுண்ணறிவாளனுமாகிய அல்லாஹ்விடமிருந்தே தவிர வேறில்லை."/>
        <aya index="127"
            text="இறைமறுப்பாளர்களில் ஒரு பகுதியினரை அழிப்பதற்காக, அல்லது அவர்களை இழிவுபடுத்தி, அவர்கள் தோல்வியடைந்து திரும்பிச் செல்வதற்காக (இவ்வாறு செய்தான்.)"/>
        <aya index="128"
            text="(நபியே! அல்லாஹ்வின்) அதிகாரத்தில் உமக்கு எதுவும் இல்லை. அவன், அவர்களை மன்னிப்பான். அல்லது அவர்களைத் தண்டிப்பான். அவர்கள் அநியாயக்காரர்களே!68"/>
        <aya index="129"
            text="வானங்களில் உள்ளவையும் பூமியில் உள்ளவையும் அல்லாஹ்வுக்கே உரியன. தான் நாடியோரை மன்னிப்பான்; தான் நாடியோரைத் தண்டிப்பான். அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="130"
            text="இறைநம்பிக்கை கொண்டோரே! பன்மடங்காக வளரும் வட்டியை உண்ணாதீர்கள். நீங்கள் வெற்றி பெறுவதற்காக அல்லாஹ்வை அஞ்சுங்கள்!"/>
        <aya index="131"
            text="இறைமறுப்பாளர்களுக்காகத் தயார்படுத்தப்பட்டுள்ள நரகத்தை அஞ்சிக் கொள்ளுங்கள்!"/>
        <aya index="132"
            text="அல்லாஹ்வுக்கும் இத்தூதருக்கும் கட்டுப்படுங்கள்! இதனால் நீங்கள் அருள் செய்யப்படுவீர்கள்."/>
        <aya index="133"
            text="உங்கள் இறைவனின் மன்னிப்பை நோக்கியும், சொர்க்கத்தை நோக்கியும் விரையுங்கள்! அது வானங்கள், பூமியளவுக்கு விரிந்து பரந்தது. அது இறையச்சமுடையோருக்காகத் தயார்படுத்தப்பட்டுள்ளது.69"/>
        <aya index="134"
            text="அவர்கள் வசதியிலும் வறுமையிலும் செலவிடுவார்கள்; கோபத்தை அடக்கிக் கொள்வார்கள்; மக்களை மன்னிப்பார்கள். நன்மை செய்வோரை அல்லாஹ் நேசிக்கிறான்.70"/>
        <aya index="135"
            text="அவர்கள் மானக்கேடானதைச் செய்தாலோ, அல்லது தமக்குத் தாமே அநியாயம் செய்து கொண்டாலோ, அல்லாஹ்வை நினைத்துத் தமது பாவங்களுக்காக மன்னிப்புக் கோருவார்கள். பாவங்களை மன்னிப்பவன் அல்லாஹ்வைத் தவிர வேறு யார்? அவர்கள் தெரிந்து கொண்டே, தாங்கள் செய்தவற்றில் நிலைத்திருக்க மாட்டார்கள்.71"/>
        <aya index="136"
            text="அவர்களுக்கான கூலி, அவர்களின் இறைவனின் மன்னிப்பும் சொர்க்கங்களும் ஆகும். அவற்றின் கீழ் ஆறுகள் ஓடும். அதில் நிரந்தரமாக இருப்பார்கள். நற்செயல்கள் செய்வோரின் கூலி மிகச் சிறந்தது."/>
        <aya index="137"
            text="உங்களுக்கு முன்னர் பல வழிமுறைகள் கடந்துவிட்டன. நீங்கள் பூமியில் பயணித்து, பொய்யெனக் கூறியோரின் முடிவு எப்படி இருந்தது என்பதைக் கவனியுங்கள்."/>
        <aya index="138"
            text="இது மனிதர்களுக்கு விளக்கமும், இறையச்சமுடையோருக்கு நேர்வழியும் அறிவுரையுமாகும்."/>
        <aya index="139"
            text="மனம் தளராதீர்கள்! கவலைப்படாதீர்கள்! இறைநம்பிக்கையாளர்களாக இருந்தால் நீங்களே மேலோங்குபவர்கள்."/>
        <aya index="140"
            text="உங்களுக்குத் துன்பம் ஏற்பட்டால் அதுபோன்றே அக்கூட்டத்திற்கும் துன்பம் ஏற்பட்டுள்ளது. இத்தகைய நாட்களை மக்களிடையே நாமே சுழலச் செய்கிறோம். இறைநம்பிக்கை கொண்டோரை அல்லாஹ் வெளிப்படுத்தவும், உங்களில் உயிர்த் தியாகிகளைத் தேர்ந்தெடுக்கவும் (இவ்வாறு செய்கிறான்.) அநியாயக்காரர்களை அல்லாஹ் நேசிக்க மாட்டான்."/>
        <aya index="141"
            text="இறைநம்பிக்கை கொண்டவர்களை, அல்லாஹ் தூய்மைப்படுத்துவதற்காகவும், இறைமறுப்பாளர்களை அழிப்பதற்காகவும் (இவ்வாறு செய்கிறான்.)"/>
        <aya index="142"
            text="உங்களில் போரிடுவோர் யார் என அல்லாஹ் வெளிப்படுத்திக் காட்டாமலும், பொறுமையாளர்கள் யார் என வெளிப்படுத்திக் காட்டாமலும் நீங்கள் சொர்க்கத்தில் நுழைந்துவிடலாம் என எண்ணிக் கொண்டீர்களா?"/>
        <aya index="143"
            text="நீங்கள் மரணத்தைச் சந்திப்பதற்கு முன் அதை விரும்புவோராக இருந்தீர்கள். இப்போது அதை நீங்கள் கண்கூடாகக் கண்டு விட்டீர்கள்."/>
        <aya index="144"
            text="முஹம்மத் இறைத்தூதர் தவிர வேறில்லை. அவருக்கு முன்னர் பல தூதர்கள் சென்று விட்டனர். அவர் மரணித்துவிட்டால் அல்லது கொல்லப்பட்டு விட்டால் நீங்கள் பழைய பாதைக்கே திரும்பிச் சென்று விடுவீர்களா? யார் பழைய பாதைக்குத் திரும்பிச் செல்கிறாரோ அவர் அல்லாஹ்வுக்கு எந்தத் தீங்கும் செய்யவே முடியாது. நன்றி செலுத்துவோருக்கு அல்லாஹ் கூலி வழங்குவான்."/>
        <aya index="145"
            text="எந்த உயிரும் அல்லாஹ்வின் நாட்டமின்றி மரணிக்காது. இது நேரம் குறிக்கப்பட்ட விதியாகும். இவ்வுலகின் பலனை விரும்புபவருக்கு அதை வழங்குவோம். மறுமையின் பலனை விரும்புபவருக்கு அதை வழங்குவோம். நன்றி செலுத்துவோருக்குக் கூலி வழங்குவோம்."/>
        <aya index="146"
            text="எத்தனையோ நபிமார்களுடன் இணைந்து ஏராளமான கூட்டத்தினர் போரிட்டுள்ளனர். அல்லாஹ்வின் பாதையில் தங்களுக்கு ஏற்பட்ட பாதிப்புகளால் அவர்கள் மனம் தளரவில்லை; பலவீனப்படவில்லை; பணிந்துவிடவும் இல்லை. அல்லாஹ், பொறுமையாளர்களை நேசிக்கிறான்."/>
        <aya index="147"
            text="&quot;எங்கள் இறைவனே! எங்கள் பாவங்களையும், எங்கள் செயல்களில் நாங்கள் வரம்பு மீறியவற்றையும் எங்களுக்கு மன்னிப்பாயாக! எங்கள் பாதங்களை உறுதிப்படுத்துவாயாக! இறைமறுப்பாளர்களின் கூட்டத்திற்கு எதிராக எங்களுக்கு உதவுவாயாக!&quot; என்று சொல்வதே அவர்களின் கூற்றாக இருந்தது."/>
        <aya index="148"
            text="அவர்களுக்கு இவ்வுலகின் நன்மையையும் மறுமையின் அழகிய நன்மையையும் அல்லாஹ் வழங்கினான். நன்மை செய்வோரை அல்லாஹ் நேசிக்கிறான்."/>
        <aya index="149"
            text="இறைநம்பிக்கை கொண்டோரே! நீங்கள் இறைமறுப்பாளர்களுக்குக் கட்டுப்பட்டால் உங்களின் பழைய பாதைக்கே உங்களைத் திருப்பி விடுவார்கள். எனவே நீங்கள் நஷ்டமடைந்தோராய் மாறி விடுவீர்கள்."/>
        <aya index="150"
            text="எனினும் அல்லாஹ்வே உங்கள் பாதுகாவலன். உதவுவோரில் அவனே மிகச் சிறந்தவன்."/>
        <aya index="151"
            text="அல்லாஹ் எதன்மீது சான்றை இறக்கி வைக்கவில்லையோ அதை அவனுக்கு இணையாக்கியதால் இறைமறுப்பாளர்களின் உள்ளங்களில் திகிலைப் போடுவோம். அவர்களின் தங்குமிடம் நரகம். அநியாயக்காரர்களின் தங்குமிடம் மிகக் கெட்டது."/>
        <aya index="152"
            text="அல்லாஹ்வின் நாட்டப்படி அவர்களை நீங்கள் வேரறுத்தபோது தன் வாக்குறுதியை உங்களுக்கு அவன் உண்மைப்படுத்தினான். இறுதியில் நீங்கள் தைரியமிழந்து, இவ்விஷயத்தில் ஒருவருக்கொருவர் கருத்து வேறுபாடு கொண்டீர்கள். நீங்கள் விரும்பியதை அவன் உங்களுக்குக் காட்டிய பிறகும் மாறுசெய்தீர்கள். உங்களில் இவ்வுலகை விரும்புவோரும் உள்ளனர். உங்களில் மறுமையை விரும்புவோரும் உள்ளனர். பிறகு உங்களைச் சோதிப்பதற்காக அவர்களை (வெற்றி பெறுவதை) விட்டும் உங்களைத் திருப்பினான். எனினும் உங்களை மன்னித்தான். இறைநம்பிக்கையாளர்கள்மீது அல்லாஹ் அருளுடையவன்."/>
        <aya index="153"
            text="இத்தூதர் உங்களுக்குப் பின்னாலிருந்து உங்களை அழைத்துக் கொண்டிருந்த நிலையில் எவரையும் திரும்பிப் பார்க்காமல் நீங்கள் (மலைமீது) ஏறிக் கொண்டிருந்ததை எண்ணிப் பாருங்கள். உங்களுக்கு (வெற்றி) கிடைக்காமல் போனதற்காகவும், உங்களுக்கு ஏற்பட்ட பாதிப்புக்காகவும் நீங்கள் கவலைப்படாமலிருக்க, துயரத்திற்கு மேல் துயரத்தை உங்களுக்குக் கொடுத்தான். நீங்கள் செய்பவற்றை அல்லாஹ் நன்கறிந்தவன்.72"/>
        <aya index="154"
            text="பின்னர், இத்துயரத்திற்குப் பிறகு உங்களுக்கு நிம்மதியைக் கொடுக்கும் சிறு தூக்கத்தை வழங்கினான். அது உங்களில் ஒரு பிரிவினரைத் தழுவியது. மற்றொரு பிரிவினரோ தமக்குள் கவலை கொண்டனர். அறியாமைக் கால எண்ணத்தைப் போன்று அல்லாஹ்வைப் பற்றி உண்மைக்குப் புறம்பான எண்ணம் கொண்டு, &quot;அதிகாரத்தில் நமக்குச் சிறிதளவேனும் இருக்கிறதா?&quot; என்று கேட்கின்றனர். &quot;அதிகாரம் அனைத்தும் அல்லாஹ்விற்கே உரியது&quot; என்று கூறுவீராக! உம்மிடம் வெளிப்படுத்தாததை தமது உள்ளங்களில் மறைக்கின்றனர். &quot;அதிகாரத்தில் நமக்குச் சிறிதளவேனும் இருந்திருந்தால் இங்கே கொல்லப்பட்டிருக்க மாட்டோம்&quot; எனக் கூறுகின்றனர். &quot;நீங்கள் உங்கள் வீடுகளில் இருந்தாலும் கொல்லப்பட வேண்டும் என விதிக்கப்பட்டோர், தமது வீழுமிடத்திற்கு வந்தே தீருவர். உங்கள் உள்ளங்களில் உள்ளதை அல்லாஹ் சோதிப்பதற்காகவும், உங்கள் உள்ளங்களில் உள்ளதைத் தூய்மைப்படுத்துவற்காகவும் (இதை ஏற்படுத்தினான்.) உள்ளங்களில் உள்ளதை அல்லாஹ் நன்கறிந்தவன்&quot; எனக் கூறுவீராக!73"/>
        <aya index="155"
            text="இரு படைகளும் சந்தித்த நாளில், உங்களில் புறமுதுகு காட்டியோரை, அவர்களுடைய சில செயல்களின் காரணமாக ஷைத்தானே சறுகச் செய்தான். எனினும் அவர்களை அல்லாஹ் மன்னித்தான். அல்லாஹ் மன்னிப்புமிக்கவன், சகிப்புத் தன்மை மிக்கவன்."/>
        <aya index="156"
            text="இறைநம்பிக்கை கொண்டோரே! யார் (அல்லாஹ்வை) மறுத்து, இன்னும் பூமியில் பயணம் மேற்கொண்ட அல்லது போராளிகளான தம் சகோதரர்களைப் பற்றி, &quot;அவர்கள் நம்முடன் இருந்திருந்தால் மரணித்திருக்க மாட்டார்கள், கொல்லப்பட்டிருக்கவும் மாட்டார்கள்&quot; என்றும் கூறினார்களோ அவர்களைப் போன்று நீங்கள் ஆகிவிடாதீர்கள்! இதை அவர்களின் உள்ளங்களில் அல்லாஹ் கவலையாக ஆக்குவதற்காக (இவ்வாறு செய்தான்). அல்லாஹ்வே உயிர்ப்பிக்கிறான்; மரணிக்கச் செய்கிறான். நீங்கள் செய்வதை அல்லாஹ் பார்ப்பவன்."/>
        <aya index="157"
            text="அல்லாஹ்வின் பாதையில் நீங்கள் கொல்லப்பட்டாலோ அல்லது மரணித்தாலோ, அல்லாஹ்வின் மன்னிப்பும் அருளும் அவர்கள் எதைச் சேகரித்துள்ளார்ளோ அதைவிட மிகச் சிறந்தது."/>
        <aya index="158"
            text="நீங்கள் மரணித்தாலோ அல்லது கொல்லப்பட்டாலோ அல்லாஹ்விடமே ஒன்று திரட்டப்படுவீர்கள்."/>
        <aya index="159"
            text="(நபியே!) அல்லாஹ்வின் அருளைக் கொண்டே நீர் அவர்களிடம் மென்மையாக நடந்துகொள்கிறீர். கடுகடுப்பானவராகவோ, கடின உள்ளம் கொண்டவராகவோ நீர் இருந்திருந்தால் அவர்கள் உம்மை விட்டுப் பிரிந்து சென்றிருப்பார்கள். அவர்களை மன்னிப்பீராக! அவர்களுக்காகப் பாவ மன்னிப்புக் கோருவீராக! (உமது) காரியங்களில் அவர்களுடன் ஆலோசனை செய்வீராக! நீர் முடிவெடுத்து விட்டால் அல்லாஹ்வின்மீதே நம்பிக்கை வைப்பீராக! நம்பிக்கை வைப்போரை அல்லாஹ் நேசிக்கிறான்."/>
        <aya index="160"
            text="உங்களுக்கு அல்லாஹ் உதவினால் உங்களை வெல்பவர் யாருமில்லை. அவன் உங்களைக் கைவிட்டால் அதன் பிறகு உங்களுக்கு உதவுபவர் யார்? எனவே இறைநம்பிக்கையாளர்கள் அல்லாஹ்வின்மீதே நம்பிக்கை வைக்கட்டும்."/>
        <aya index="161"
            text="மோசடி செய்வது எந்த நபிக்கும் தகுதியானதல்ல! மோசடி செய்தவன், தான் செய்த மோசடியுடன் மறுமை நாளில் வருவான். பிறகு ஒவ்வொருவருக்கும் அவர் சம்பாதித்தது முழுமையாக வழங்கப்படும். அவர்கள் அநியாயம் செய்யப்பட மாட்டார்கள்.74"/>
        <aya index="162"
            text="அல்லாஹ்வின் பொருத்தத்தைப் பின்பற்றியவர், அல்லாஹ்வின் கோபத்திற்கு ஆளானவனைப் போல் ஆவாரா? அவன் தங்குமிடம் நரகம். சேருமிடத்தில் அது கெட்டது."/>
        <aya index="163"
            text="அவர்களுக்கு அல்லாஹ்விடம் பல படிநிலைகள் உள்ளன. அவர்கள் செய்வதை அல்லாஹ் பார்ப்பவன்."/>
        <aya index="164"
            text="இறைம்பிக்கையாளர்களுக்கு, அவர்களிலிருந்தே ஒரு தூதரை அவர்களிடம் அனுப்பி, அல்லாஹ் அருள் புரிந்தான். அவர், அவனது வசனங்களை ஓதிக் காட்டி, அவர்களைத் தூய்மைப்படுத்தி, அவர்களுக்கு வேதத்தையும் ஞானத்தையும் கற்றுத் தருவார். இதற்கு முன் அவர்கள் பகிரங்க வழிகேட்டில் இருந்தனர்."/>
        <aya index="165"
            text="(உஹதில்) உங்களுக்கு ஒரு துன்பம் ஏற்பட்டபோது, இதைப் போன்று இரு மடங்கு துன்பத்தை நீங்கள் (பத்ரில் அவர்களுக்கு) ஏற்படுத்தியிருந்தும் &quot;இது எப்படி ஏற்பட்டது?&quot; என்று கேட்டீர்கள். &quot;இது உங்களால்தான் ஏற்பட்டது&quot; என்று கூறுவீராக! அல்லாஹ் ஒவ்வொரு பொருளின்மீதும் ஆற்றலுடையவன்."/>
        <aya index="166, 167"
            text="இருபடைகளும் சந்தித்துக் கொண்ட நாளில் அல்லாஹ்வின் நாட்டப்படியே உங்களுக்குத் துன்பம் ஏற்பட்டது. இறை நம்பிக்கையாளர்களை வெளிப்படுத்திக் காட்டவும், நயவஞ்சகர் களை வெளிப்படுத்திக் காட்டவுமே (அவன் இவ்வாறு செய்தான்.) &quot;வாருங்கள்! அல்லாஹ்வின் பாதையில் போரிடுங்கள் அல்லது தடுத்து நிறுத்துங்கள்!&quot; என்று அவர்களிடம் கூறப்பட்டது. அதற்கு &quot;நாங்கள் போரை அறிந்திருந்தால் உங்களைப் பின்தொடர்ந்திருப்போம்&quot; என்று (நயவஞ்சகர்கள்) கூறினர். அன்றைய தினம் அவர்கள் இறைநம்பிக்கையைவிட இறைமறுப்பிற்கே மிக நெருக்கமாக இருந்தார்கள். தமது உள்ளங்களில் இல்லாததை தம் வாய்களினால் கூறுகின்றனர். அவர்கள் மறைப்பதை அல்லாஹ் மிக அறிந்தவன்."/>
        <aya index="168"
            text="(போருக்குச் செல்லாமல்) தங்கிவிட்ட அவர்கள், (போரில் கொல்லப்பட்ட) தம் சகோதரர்கள் குறித்து &quot;அவர்கள் நமக்குக் கட்டுப்பட்டிருந்தால் கொல்லப்பட்டிருக்க மாட்டார்கள்&quot; என்று கூறினர். &quot;நீங்கள் உண்மையாளர்களாக இருந்தால் உங்களை விட்டும் மரணத்தைத் தடுத்துக் கொள்ளுங்கள்!&quot; என்று கூறுவீராக!"/>
        <aya index="169"
            text="அல்லாஹ்வின் பாதையில் கொல்லப்பட்டவர்களை இறந்தோர் என்று கருதாதீர்கள்! மாறாகத் தமது இறைவனிடம் அவர்கள் உயிருடன் இருக்கின்றனர்; உணவளிக்கப்படுகின்றனர்.75"/>
        <aya index="170"
            text="அல்லாஹ் தன் அருளிலிருந்து அவர்களுக்கு வழங்கியவற்றைக் கொண்டு மகிழ்ச்சியடைகின்றனர். தம்முடன் சேராமலிருக்கும் தமக்குப் பின்னுள்ளவர்களைப் பற்றி &quot;அவர்களுக்கு எந்தப் பயமும் இல்லை, அவர்கள் கவலைப்படவும் மாட்டார்கள்&quot; என்றும் மகிழ்கின்றனர்."/>
        <aya index="171"
            text="அல்லாஹ்விடமிருந்து பெற்ற அருள் மற்றும் சிறப்பு குறித்தும், இறைநம்பிக்கையாளர்களின் கூலியை அல்லாஹ் வீணாக்கமாட்டான் என்பது குறித்தும் அவர்கள் மகிழ்ச்சியடைகின்றனர்."/>
        <aya index="172"
            text="(போரில்) அவர்களுக்குத் துன்பம் ஏற்பட்ட பிறகும் அல்லாஹ்வுக்கும் இத்தூதருக்கும் பதிலளித்தார்கள். அவர்களில் நன்மை செய்து, இறையச்சத்துடன் நடப்போருக்கு மகத்தான கூலி உண்டு.76"/>
        <aya index="173"
            text="&quot;மக்கள் உங்களுக்கு எதிராக ஒன்றுதிரண்டு விட்டனர். எனவே அவர்களைப் பயந்து கொள்ளுங்கள்&quot; என்று அவர்களிடம் சிலர் கூறினர். இது அவர்களுக்கு இறைநம்பிக்கையை அதிகரித்தது. &quot;அல்லாஹ் எங்களுக்குப் போதுமானவன். அவனே சிறந்த பாதுகாவலன்&quot; என்று அவர்கள் பதிலளித்தனர்."/>
        <aya index="174"
            text="அவர்களுக்கு எந்தத் தீங்கும் ஏற்படாமல், அல்லாஹ்விடமிருந்து பெற்ற அருளுடனும், சிறப்புடனும் திரும்பினர். அவர்கள் அல்லாஹ்வின் பொருத்தத்தைப் பின்பற்றினார்கள். அல்லாஹ் மகத்தான அருளுடையவன்."/>
        <aya index="175"
            text="ஷைத்தான் தனது நேசர்களின் மூலம் அச்சுறுத்துகிறான். நீங்கள் இறைநம்பிக்கையாளர்களாக இருந்தால் அவர்களுக்கு அஞ்சாதீர்கள்; எனக்கே அஞ்சுங்கள்!"/>
        <aya index="176"
            text="இறைமறுப்பில் விரைந்து செல்வோர் உம்மைக் கவலைக்குள்ளாக்க வேண்டாம். அவர்கள் அல்லாஹ்வுக்கு எந்தத் தீங்கும் செய்யவே முடியாது. அவர்களுக்கு மறுமையில் எந்தப் பாக்கியத்தையும் ஏற்படுத்தாமலிருக்க அல்லாஹ் விரும்புகிறான். அவர்களுக்குக் கடுமையான வேதனையும் உள்ளது."/>
        <aya index="177"
            text="இறைநம்பிக்கைக்குப் பதிலாக இறைமறுப்பை விலைக்கு வாங்கியவர்கள் அல்லாஹ்வுக்கு எந்தத் தீங்கும் செய்யவே முடியாது. அவர்களுக்குத் துன்புறுத்தும் வேதனை உள்ளது."/>
        <aya index="178"
            text="இறைமறுப்பாளர்களுக்கு நாம் அவகாசமளிப்பது, தமக்கு நல்லது என அவர்கள் நினைக்க வேண்டாம். அவர்கள் பாவத்தை அதிகரித்துக் கொள்வதற்காகவே அவர்களுக்கு அவகாசம் அளிக்கிறோம். அவர்களுக்கு இழிவுதரும் வேதனை உள்ளது."/>
        <aya index="179"
            text="நல்லவரிலிருந்து கெட்டவரை அல்லாஹ் வேறுபடுத்திக் காட்டாமல் நீங்கள் (கெட்டவர்களுடன் கலந்து) இருக்கும் நிலையிலேயே இறைநம்பிக்கையாளர்களை விட்டுவிட மாட்டான். மறைவானதை அல்லாஹ் உங்களுக்கு அறிவிக்கவும் மாட்டான். மாறாக தனது தூதர்களில் தான் நாடியோரைத் தேர்ந்தெடுக்கிறான். ஆகவே அல்லாஹ்வையும், அவனது தூதரையும் நம்புங்கள்! நீங்கள் இறைநம்பிக்கை கொண்டு, இறையச்சத்துடன் நடந்தால் உங்களுக்கு மகத்தான கூலி உள்ளது."/>
        <aya index="180"
            text="தனது அருளிலிருந்து அல்லாஹ் வழங்கியதில் யார் கஞ்சத்தனம் செய்கிறாரோ, அவர் அது தமக்கு நல்லது என நினைக்க வேண்டாம். மாறாக அவர்களுக்கு அது கெட்டதாகும். அவர்கள் எதைக் கஞ்சத்தனம் செய்தார்களோ அதன்மூலம் மறுமை நாளில் அவர்களின் கழுத்தில் மாலையாக மாட்டப்படுவார்கள். வானங்கள் மற்றும் பூமியின் உரிமை அல்லாஹ்வுக்கே உரியது. நீங்கள் செய்வதை அல்லாஹ் நன்கறிந்தவன்.77"/>
        <aya index="181, 182"
            text="&quot;அல்லாஹ்தான் ஏழை, நாங்கள் செல்வந்தர்கள்&quot; என்று கூறியோரின் கூற்றை அல்லாஹ் செவியுற்றான். அவர்கள் கூறியதையும் நபிமார்களை அநியாயமாகக் கொலை செய்ததையும் பதிவு செய்வோம். &quot;எரிக்கும் வேதனையைச் சுவையுங்கள்! உங்கள் கைகள் செய்தவையே இதற்குக் காரணம்&quot; என்று கூறுவோம். அடியார்களுக்கு அல்லாஹ் சிறிதும் அநியாயம் செய்பவனல்ல."/>
        <aya index="183"
            text="&quot;ஒரு பலிப் பிராணியை எங்களிடம் கொண்டு வந்து அதனை நெருப்பு உண்ணும்வரை நாங்கள் எந்தத் தூதரையும் நம்பக் கூடாது என அல்லாஹ் எங்களிடம் உறுதி மொழி எடுத்துள்ளான்&quot; என்று அவர்கள் கூறுகின்றனர். &quot;எனக்கு முன்னர் தூதர்கள் தெளிவான சான்றுளையும், நீங்கள் கேட்டதையும் உங்களிடம் கொண்டு வந்தனர். நீங்கள் உண்மையாளர்களாக இருந்தால் அவர்களை ஏன் கொன்றீர்கள்?&quot; என்று (நபியே!) கேட்பீராக!"/>
        <aya index="184"
            text="அவர்கள் உம்மைப் பொய்யரெனக் கூறினால், உமக்கு முன்னர் தெளிவான சான்றுகளையும், ஏடுகளையும், பிரகாசிக்கும் வேதத்தையும் கொண்டு வந்த பல தூதர்கள் பொய்யரெனக் கூறப்பட்டுள்ளனர்."/>
        <aya index="185"
            text="ஒவ்வொரு உயிரும் மரணத்தைச் சுவைக்கக்கூடியதே! மறுமை நாளில்தான் உங்களது கூலிகள் முழுமையாகக் கொடுக்கப்படும். நரகத்தை விட்டும் தூரமாக்கப்பட்டுச் சொர்க்கத்தில் நுழைவிக்கப்படுபவர் வெற்றி பெற்று விட்டார். இவ்வுலக வாழ்க்கை ஏமாற்றும் இன்பத்தைத் தவிர வேறில்லை.78"/>
        <aya index="186"
            text="உங்களின் செல்வங்களிலும் உயிர்களிலும் நீங்கள் சோதிக்கப் படுவீர்கள். உங்களுக்கு முன்பு வேதம் வழங்கப்பட்டோரிடமிருந்தும், இணைவைப்போரிடமிருந்தும் அதிகளவு புண்படுத்தும் சொற்களைச் செவியுறுவீர்கள். நீங்கள் பொறுமையை மேற்கொண்டு, இறையச்சத்துடன் நடந்தால் அதுவே உறுதிமிக்க செயல்களில் ஒன்றாகும்.79"/>
        <aya index="187"
            text="&quot;நீங்கள் வேதத்தை மக்களுக்கு விளக்க வேண்டும்; அதை மறைக்கக் கூடாது&quot; என்று வேதம் வழங்கப்பட்டோரிடம் அல்லாஹ் உறுதிமொழி எடுத்தபோது அதனை தமது முதுகுகளுக்குப் பின்னால் எறிந்தனர். அதற்காக அற்ப விலையைப் பெற்றுக் கொண்டனர். அவர்கள் பெற்றுக் கொண்டது கெட்டதாகும்."/>
        <aya index="188"
            text="தாம் செய்தவற்றைக் குறித்து மகிழ்ந்து, தாம் செய்யாதவற்றுக்குப் புகழப்பட வேண்டும் என விரும்புவோர் தண்டனையிலிருந்து தப்பிக்குமிடத்தில் இருக்கிறார்கள் என எண்ணாதீர்! அவர்களுக்குத் துன்புறுத்தும் வேதனை உண்டு.80"/>
        <aya index="189"
            text="வானங்கள், பூமியின் ஆட்சி அல்லாஹ்வுக்கே உரியது. ஒவ்வொரு பொருளின்மீதும் அல்லாஹ் ஆற்றலுடையவன்."/>
        <aya index="190"
            text="வானங்கள், பூமியைப் படைத்திருப்பதிலும், இரவு பகல் மாறி மாறி வருவதிலும் அறிவுடையோருக்குப் பல சான்றுகள் உள்ளன."/>
        <aya index="191"
            text="அவர்கள் நின்றவாறும், அமர்ந்தவாறும், படுத்தவாறும் அல்லாஹ்வை நினைக்கின்றனர். வானங்கள், பூமியின் படைப்பைப் பற்றிச் சிந்திக்கின்றனர். &quot;எங்கள் இறைவனே! இவற்றை நீ வீணாகப் படைக்கவில்லை. நீ தூயவன். எனவே நரக வேதனையிலிருந்து எங்களைக் காப்பாயாக! (என்று கூறுகின்றனர்.)81"/>
        <aya index="192"
            text="எங்கள் இறைவனே! நீ யாரை நரகத்தில் நுழையச் செய்கிறாயோ அவரை இழிவுபடுத்தி விட்டாய். அநியாயக்காரர்களுக்கு உதவியாளர்கள் யாருமில்லை."/>
        <aya index="193"
            text="எங்கள் இறைவனே! இறைநம்பிக்கை கொள்வதற்காக 'உங்கள் இறைவனை நம்புங்கள்!' என்று அழைத்தவரின் அழைப்பை நாங்கள் செவியுற்றோம். எனவே இறைநம்பிக்கை கொண்டோம். எங்கள் இறைவனே! எங்கள் பாவங்களை எங்களுக்கு மன்னிப்பாயாக! எங்களை விட்டும் எங்கள் தீமைகளை அழிப்பாயாக! எங்களை நல்லோருடன் கைப்பற்றுவாயாக!"/>
        <aya index="194"
            text="எங்கள் இறைவனே! உன் தூதர்கள் மூலம் எங்களுக்கு வாக்களித்ததை எங்களுக்குத் தருவாயாக! மறுமை நாளில் எங்களை இழிவுபடுத்தி விடாதே! நீ வாக்குறுதிக்கு மாறுசெய்ய மாட்டாய்!"/>
        <aya index="195"
            text="&quot;ஆணோ, பெண்ணோ உங்களில் நல்லறம் செய்தோரின் செயலை வீணாக்க மாட்டேன். உங்களில் ஒருவர் மற்றொருவரிலிருந்து உள்ளவர்களே! ஹிஜ்ரத் செய்தவர்கள், தமது வீடுகளிலிருந்து வெளியேற்றப்பட்டவர்கள், எனது பாதையில் துன்புறுத்தப்பட்டவர்கள், போரிட்டவர்கள், கொல்லப்பட்டவர்கள் ஆகியோரின் தீமைகளை, அவர்களை விட்டும் அழிப்பேன். கீழே ஆறுகள் ஓடிக் கொண்டிருக்கும் சொர்க்கங்களில் அவர்களை நுழையச் செய்வேன்&quot; என்று அவர்களின் இறைவன் அவர்களுக்குப் பதிலளித்தான். இது அல்லாஹ்வின் கூலியாகும். அல்லாஹ்விடமே அழகிய கூலி உள்ளது."/>
        <aya index="196"
            text="இறைமறுப்பாளர்கள் நகரங்களில் (உல்லாசமாகச்) சுற்றித் திரிவது உம்மை ஏமாற்றிவிட வேண்டாம்."/>
        <aya index="197"
            text="இது அற்ப இன்பமே! பின்னர் அவர்களின் தங்குமிடம் நரகமாகும். தங்குமிடத்தில் அது கெட்டது."/>
        <aya index="198"
            text="மாறாக, தமது இறைவனை அஞ்சியோருக்கு சொர்க்கங்கள் உள்ளன. அவற்றின் கீழ் ஆறுகள் ஓடும். அதில் நிரந்தரமாக இருப்பார்கள். இது அல்லாஹ்விடமிருந்து கிடைக்கும் விருந்து. அல்லாஹ்விடம் இருப்பது நல்லோருக்கு மிகச் சிறந்தது."/>
        <aya index="199"
            text="அல்லாஹ்வையும், உங்களுக்கு அருளப்பட்டதையும், தமக்கு அருளப்பட்டதையும் நம்புவோர் வேதமுடையோரில் உள்ளனர். அவர்கள் அல்லாஹ்வுக்குப் பணிந்தவர்கள். அல்லாஹ்வின் வசனங்களை அற்ப விலைக்கு விற்றுவிட மாட்டார்கள். அவர்களுக்கே அவர்களின் இறைவனிடம் நற்கூலி உள்ளது. அல்லாஹ் விரைந்து விசாரிப்பவன்.82"/>
        <aya index="200"
            text="இறைநம்பிக்கை கொண்டோரே! பொறுமையை மேற்கொள்ளுங்கள்! பொறுமை கொள்வதில் (எதிரிகளை) மிகைத்து விடுங்கள்! உறுதியுடன் இருங்கள்! அல்லாஹ்வை அஞ்சுங்கள்! நீங்கள் வெற்றியடைவீர்கள்."/>
    </sura>
    <sura index="4" name="">
        <aya index="1"
            text="மனிதர்களே! உங்கள் இறைவனை அஞ்சிக் கொள்ளுங்கள்! அவனே ஒரேயொரு மனிதரிலிருந்து உங்களைப் படைத்தான். மேலும் அவரிலிருந்து அவரது ஜோடியைப் படைத்தான். அவ்விருவரிலிருந்து ஏராளமான ஆண்களையும், பெண்களையும் பரவச் செய்தான். அல்லாஹ்வை அஞ்சிக் கொள்ளுங்கள்! அவனைக் கொண்டே நீங்கள் ஒருவருக்கொருவர் வேண்டிக் கொள்கிறீர்கள். இரத்த உறவுகளையும் (துண்டிப்பதை அஞ்சிக் கொள்ளுங்கள்!) அல்லாஹ் உங்களைக் கண்காணிப்பவனாக இருக்கின்றான்.83"/>
        <aya index="2"
            text="அநாதைகளின் செல்வங்களை அவர்களிடம் ஒப்படைத்து விடுங்கள்! (அதிலுள்ள) நல்லதற்குப் பதிலாகக் கெட்டதை மாற்றி விடாதீர்கள்! அவர்களின் செல்வங்களை உங்கள் செல்வங்களுடன் சேர்த்துச் சாப்பிடாதீர்கள்! அது பெரும் பாவமாக உள்ளது."/>
        <aya index="3"
            text="அநாதைப் பெண்கள் (திருமண) விஷயத்தில் நீங்கள் நேர்மையாக நடக்க முடியாது என்று பயந்தால் மற்ற பெண்களில் உங்களுக்கு விருப்பமானவர்களை இரண்டிரண்டாகவோ, மும்மூன்றாகவோ, நான்கு நான்காகவோ திருமணம் செய்து கொள்ளுங்கள்! (அவர்களுக்கிடையே) நீதியாக நடக்கமுடியாது என்று பயந்தால் ஒரு பெண்ணோ அல்லது அடிமைப் பெண்ணோ போதும். நீங்கள் நீதி தவறாமல் இருக்க இதுவே மிக நெருக்கமானது.84"/>
        <aya index="4"
            text="பெண்களுக்கு அவர்களின் திருமணக்கொடைகளை மனப்பூர்வமாகக் கொடுங்கள்! அதிலிருந்து அவர்கள் மனமுவந்து எதையேனும் உங்களுக்குத் தந்தால் அதைத் திருப்தியுடனும் மகிழ்வுடனும் உண்ணுங்கள்!"/>
        <aya index="5"
            text="அல்லாஹ் உங்களுக்கு வாழ்வாதாரமாக ஆக்கியுள்ள, உங்களிடமுள்ள செல்வங்களை விபரமறியாதோரிடம் கொடுத்து விடாதீர்கள். அதிலிருந்து அவர்களுக்கு உணவளியுங்கள்! ஆடை அணிவியுங்கள்! இனிய சொற்களையே அவர்களிடம் கூறுங்கள்!"/>
        <aya index="6"
            text="அநாதைகளைப் பரிசோதித்து வாருங்கள்! அவர்கள் திருமணப் பருவத்தை அடைந்து, அவர்களிடம் நீங்கள் பக்குவத்தைக் கண்டால், அவர்களின் செல்வங்களை அவர்களிடமே ஒப்படைத்துவிடுங்கள்! அவர்கள் பெரியவர்களாகி (செல்வத்தைத் திருப்பிக் கேட்டு) விடுவர் என்பதற்காக வரம்புமீறி, அவசரமாக அதை உண்ணாதீர்கள்! செல்வந்தராக இருப்பவர் (அதிலிருந்து உண்ணாமல்) தவிர்த்துக் கொள்ளட்டும். ஏழையாக இருப்பவர் நியாயமான முறையில் (அதிலிருந்து) உண்ணட்டும்! அவர்களின் செல்வங்களை அவர்களிடம் ஒப்படைக்கும்போது அவர்கள் விஷயத்தில் சாட்சிகளை ஏற்படுத்திக் கொள்ளுங்கள்! கணக்கெடுக்க அல்லாஹ் போதுமானவன்.85"/>
        <aya index="7"
            text="பெற்றோரும் உறவினரும் விட்டுச் சென்றதில் ஆண்களுக்குப் பங்குண்டு. மேலும், பெற்றோரும் உறவினரும் விட்டுச் சென்றதில் பெண்களுக்கும் பங்குண்டு. அது குறைவாக இருந்தாலும் சரி! கூடுதலாக இருந்தாலும் சரி! இது கடமையாக்கப்பட்ட பங்கீடாகும்."/>
        <aya index="8"
            text="பாகப்பிரிவினையின்போது உறவினர்களோ, அநாதைகளோ, ஏழைகளோ (அங்கு) வந்துவிட்டால் அவர்களுக்கும் அதிலிருந்து வழங்குங்கள்! அவர்களிடம் நல்ல சொற்களையே கூறுங்கள்!86"/>
        <aya index="9"
            text="தமக்குப்பின் பலவீனமான பிள்ளைகளை விட்டுச் சென்றால் அவர்களைப் பற்றிப் பயப்படுவதைப் போல் (மற்றவர்கள் விஷயத்திலும்) அவர்கள் பயந்து கொள்ளட்டும்! அல்லாஹ்வைப் பயந்து கொள்ளட்டும்! நேர்மையான சொல்லையே அவர்கள் கூறட்டும்!"/>
        <aya index="10"
            text="அநாதைகளின் செல்வங்களை அநியாயமாக உண்போர் தமது வயிறுகளில் நெருப்பையே உண்கின்றனர். அவர்கள் கொழுந்து விட்டெரியும் நரகத்தில் நுழைவார்கள்.87"/>
        <aya index="11"
            text="&quot;(சொத்தில்) இரண்டு பெண்களின் பங்கைப் போன்றது ஓர் ஆணுக்குரியது. பெண் மக்களாகவே (இருவர் அல்லது) இருவருக்கு மேல் இருந்தால் இறந்தவர் விட்டுச் சென்றதில் மூன்றில் இரண்டு பங்கு அவர்களுக்குரியது. ஒரேயொரு மகள் மட்டும் இருந்தால் அவளுக்குப் பாதி உண்டு&quot; என உங்கள் பிள்ளைகள் விஷயத்தில் அல்லாஹ் உங்களுக்கு ஆணையிடுகிறான். இறந்தவருக்குப் பிள்ளை இருந்தால் அவர் விட்டுச் சென்றதில் அவரது தாய், தந்தை ஒவ்வொருவருக்கும் ஆறில் ஒரு பங்கு உண்டு. அவருக்குப் பிள்ளையின்றி தாய், தந்தை வாரிசானால் (அதில்) மூன்றில் ஒரு பங்கு அவரது தாய்க்கு உரியது. இறந்தவருக்கு உடன்பிறந்தோர் இருந்தால் அவரது தாய்க்கு ஆறில் ஒரு பங்கு உண்டு. அவர் செய்த மரணசாசனத்தையும், கடனையும் நிறைவேற்றிய பிறகே (பங்கிடப்பட வேண்டும்!). உங்கள் பெற்றோரிலும், பிள்ளைகளிலும் உங்களுக்குப் பயனளிப்பதில் மிக நெருக்கமானவர்கள் யார் என்பதை நீங்கள் அறிய மாட்டீர்கள். இது அல்லாஹ்விடமிருந்து விதியாக்கப்பட்டது. அல்லாஹ் நன்கறிந்தவனாகவும் நுண்ணறிவாளனாகவும் இருக்கிறான்.88"/>
        <aya index="12"
            text="உங்கள் மனைவியருக்குப் பிள்ளை இல்லையென்றால் அவர்கள் விட்டுச் சென்றதில் பாதி உங்களுக்கு உரியது. அவர்களுக்குப் பிள்ளை இருந்தால் அவர்கள் விட்டுச் சென்றதில் நான்கில் ஒரு பங்கு உங்களுக்குரியது. இது அவர்கள் செய்த மரணசாசனத்தையும், கடனையும் நிறைவேற்றிய பின்பாகும். உங்களுக்குப் பிள்ளை இல்லையென்றால் நீங்கள் விட்டுச் சென்றதில் நான்கில் ஒரு பங்கு மனைவியருக்கு உரியது. உங்களுக்குப் பிள்ளைகள் இருந்தால் எட்டில் ஒரு பங்கு அவர்களுக்குரியதாகும். இது நீங்கள் செய்த மரண சாசனத்தையும், கடனையும் நிறைவேற்றிய பின்பாகும். மகன், தந்தை ஆகிய வாரிசுகள் இல்லாத நிலையில் சொத்தை விட்டுச் சென்ற ஆண் அல்லது பெண்ணுக்கு ஒரு சகோதரன் அல்லது சகோதரி இருந்தால் அவ்விருவரில் ஒவ்வொருவருக்கும் ஆறில் ஒரு பங்கு உண்டு. அவர்கள் இதைவிட அதிக எண்ணிக்கையில் இருந்தால் மூன்றில் ஒரு பங்கில் அவர்கள் அனைவரும் சமமானவர்கள். இது மரண சாசனமாக செய்யப்பட்டதையும், கடனையும் நிறைவேற்றிய பின்னராகும். (இவை யாவும் யாருக்கும்) பாதிப்பு இல்லாத வகையில் (பங்கிடப்பட வேண்டும்.) இது அல்லாஹ்வின் ஆணை. அல்லாஹ் நன்கறிந்தவன். சகிப்புத் தன்மை மிக்கவன்.89"/>
        <aya index="13"
            text="இவை அல்லாஹ்வின் வரம்புகளாகும். யார் அல்லாஹ்வுக்கும் அவனது தூதருக்கும் கட்டுப்படுகிறாரோ அவரைச் சொர்க்கங்களில் நுழையச் செய்வான். அவற்றின் கீழ் ஆறுகள் ஓடும். அதில் நிரந்தரமாக இருப்பார்கள். இதுவே மகத்தான வெற்றியாகும்."/>
        <aya index="14"
            text="யார் அல்லாஹ்வுக்கும், அவனது தூதருக்கும் மாறுசெய்து, அவனது வரம்புகளை மீறுகிறானோ அவனை அல்லாஹ் நரகத்தில் நுழையச் செய்வான். அதில் அவன் நிரந்தரமாக இருப்பான். அவனுக்கு இழிவுதரும் வேதனையும் உள்ளது."/>
        <aya index="15"
            text="உங்கள் பெண்கள் மானக்கேடான காரியத்தைச் செய்தால், அவர்களுக்கு எதிராக உங்களில் நான்கு பேரை சாட்சிக்கு அழையுங்கள்! அவர்கள் சாட்சி கூறினால் அப்பெண்களுக்கு மரணம் ஏற்படும்வரை அல்லது அவர்களுக்கு ஒரு வழியை அல்லாஹ் ஏற்படுத்தும்வரை அவர்களை வீடுகளில் தடுத்து வையுங்கள்!90"/>
        <aya index="16"
            text="உங்களில் இக்காரியத்தைச் செய்யும் அவ்விருவரையும் தண்டியுங்கள்! அவ்விருவரும் பாவ மன்னிப்புக் கோரி தம்மை திருத்திக் கொண்டால் அவர்களை விட்டுவிடுங்கள்! அல்லாஹ் மிக்க மன்னிப்பவனாகவும், நிகரிலா அன்பாளனாகவும் இருக்கின்றான்."/>
        <aya index="17"
            text="அறியாமையால் தீமை செய்துவிட்டு, பின்னர் விரைவில் மனந்திருந்திக் கொள்வோரின் பாவ மன்னிப்புக் கோரிக்கையையே அல்லாஹ் ஏற்றுக் கொள்கிறான். அவர்களை அல்லாஹ் மன்னிப்பான். அல்லாஹ் நன்கறிந்தவனாகவும் நுண்ணறிவாளனாகவும் இருக்கிறான்."/>
        <aya index="18"
            text="தீமைகளைச் செய்து கொண்டேயிருந்து, இறுதியில் அவர்களில் ஒருவருக்கு மரணம் நெருங்கும்போது &quot;இப்போது நான் பாவ மன்னிப்புக் கோருகிறேன்&quot; என்று கூறுவோருக்கும், இறைமறுப்பாளர்களாகவே மரணிப்போருக்கும் பாவ மன்னிப்பு இல்லை. அவர்களுக்கே துன்புறுத்தும் வேதனையைத் தயார்படுத்தியுள்ளோம்."/>
        <aya index="19"
            text="இறைநம்பிக்கை கொண்டோரே! பெண்களைப் பலவந்தமாகச் சொந்தமாக்கிக் கொள்ள உங்களுக்கு அனுமதியில்லை.91 அவர்கள் பகிரங்கமான மானக்கேட்டைச் செய்தாலே தவிர, நீங்கள் அவர்களுக்குக் கொடுத்தவற்றில் சிலவற்றை எடுத்துக் கொள்வதற்காக அவர்களைத் துன்புறுத்தாதீர்கள்! அவர்களுடன் அழகிய முறையில் வாழ்க்கை நடத்துங்கள்! நீங்கள் அவர்களை வெறுத்தால், அப்படி நீங்கள் ஒன்றை வெறுக்கக் கூடும்; ஆனால் அல்லாஹ் அதில் அதிகமான நன்மைகளை வைத்திருப்பான்.92"/>
        <aya index="20"
            text="நீங்கள் (மணவிலக்குச் செய்த) ஒரு பெண்ணின் இடத்தில் வேறொரு பெண்ணைத் திருமணம் செய்ய விரும்பினால் (மணவிலக்குச் செய்யப்பட்ட) அவளுக்கு நீங்கள் ஒரு (பொற்)குவியலையே கொடுத்திருந்தாலும் அதிலிருந்து எதையும் எடுத்துக் கொள்ளாதீர்கள்! அநியாயமாகவும், பகிரங்கமான பாவமாகவும் இருக்கும் நிலையில் அதை நீங்கள் எடுத்துக் கொள்ளலாமா?"/>
        <aya index="21"
            text="உங்களிடம் அவர்கள் உறுதியான உடன்படிக்கை ஏற்படுத்தி, நீங்கள் ஒருவரோடு ஒருவர் இணைந்துவிட்ட நிலையில் எப்படி நீங்கள் அதை எடுத்துக் கொள்ள முடியும்?93"/>
        <aya index="22"
            text="உங்கள் தந்தையர் திருமணம் முடித்த பெண்களை நீங்கள் திருமணம் செய்யாதீர்கள். (இதற்கு) முன்னர் நடந்து முடிந்ததைத் தவிர! அது மானக்கேடானதாகவும், வெறுப்பிற்குரியதாகவும், கெட்ட வழியாகவும் உள்ளது."/>
        <aya index="23"
            text="உங்கள் தாய்மார்கள், உங்கள் மகள்கள், உங்கள் சகோதரிகள், உங்கள் தந்தையின் சகோதரிகள், உங்கள் தாயின் சகோதரிகள், உங்கள் சகோதரனின் மகள்கள், உங்கள் சகோதரியின் மகள்கள், உங்களுக்குப் பாலூட்டிய தாய்மார்கள், உங்கள் பால்குடிச் சகோதரிகள், உங்கள் மனைவியரின் தாய்மார்கள், நீங்கள் உடலுறவு கொண்ட மனைவியரின் (முந்தைய கணவருக்குப் பிறந்த) உங்கள் பொறுப்பில் வளரும் மகள்கள் ஆகியோர் உங்களுக்குத் (திருமணம் செய்யத்) தடுக்கப்பட்டுள்ளனர். நீங்கள் அந்த மனைவியருடன் உடலுறவு கொள்ளாவிட்டால் (அவர்களை மணவிலக்குச் செய்துவிட்டு அவர்களின் மகள்களை மணந்து கொள்வதில்) உங்கள்மீது குற்றமில்லை. உங்களுக்குப் பிறந்த ஆண்மக்களின் மனைவியரும் (தடுக்கப்பட்டுள்ளனர்.) இரு சகோதரிகளை (ஒரே காலத்தில் மனைவியராக) ஒன்றிணைத்துக் கொள்வதும் (தடுக்கப்பட்டுள்ளது.) முன்னர் நடந்து முடிந்ததை தவிர. அல்லாஹ் மன்னிப்புமிக்கவனாகவும், நிகரிலா அன்பாளனாகவும் இருக்கிறான்.94"/>
        <aya index="24"
            text="உங்கள் அடிமைப் பெண்களைத் தவிர மற்ற பெண்களில் கணவன் உள்ளவர்களையும் (திருமணம் செய்வது தடுக்கப்பட்டுள்ளது.) இவை உங்கள்மீது அல்லாஹ் விதியாக்கியவையாகும். இவர்களைத் தவிர மற்றவர்களை நீங்கள் விபச்சாரம் செய்வோராக இல்லாமலும், கற்பு நெறியைப் பேணியவர்களாகவும் உங்கள் செல்வங்களைக் கொடுத்துத் (திருமணத்தின் மூலம்) தேடிக் கொள்வது உங்களுக்கு அனுமதிக்கப்பட்டுள்ளது. நீங்கள் அவர்களிடமிருந்து அடையும் இன்பத்திற்காக அவர்களுக்குரிய திருமணக் கொடைகளைக் கட்டாயமாக வழங்கி விடுங்கள். நிர்ணயித்த பின்னர் (திருமணக் கொடையில் மாற்றம் செய்து அதை) நீங்கள் ஒருவருக்கொருவர் பொருந்திக் கொண்டால் அதில் உங்கள்மீது குற்றமில்லை. அல்லாஹ் நன்கறிந்தவனாகவும் நுண்ணறிவாளனாகவும் இருக்கிறான்.95"/>
        <aya index="25"
            text="இறைநம்பிக்கை கொண்ட, சுதந்திரமான பெண்களைத் திருமணம் செய்ய உங்களில் வசதியைப் பெறாதவர், உங்கள் ஆதிக்கத்திலுள்ள, இறைநம்பிக்கை கொண்ட அடிமைப் பெண்களை(த் திருமணம் செய்யட்டும்.) உங்கள் இறைநம்பிக்கையை அல்லாஹ் நன்கறிந்தவன். நீங்கள் ஒருவர் மற்றவரிலிருந்து தோன்றியவர்கள்தான். விபச்சாரம் செய்யாத, கள்ளக் காதலர்களை ஏற்படுத்தாத, கற்பொழுக்கமுடைய (அடிமைப்) பெண்களை, அவர்களுடைய எஜமானர்களின் அனுமதி பெற்று திருமணம் செய்யுங்கள்! அவர்களுக்குரிய மணக் கொடைகளை நியாயமான முறையில் அவர்களிடம் வழங்கி விடுங்கள். மணமுடிக்கப்பட்ட பின்பு அவர்கள் விபச்சாரம் செய்தால், சுதந்திரமான கன்னிப் பெண்களுக்குரிய தண்டனையில் பாதியே அவர்களுக்குண்டு. இது, உங்களில் விபச்சாரத்தை அஞ்சுவோருக்குரியது. நீங்கள் பொறுமையை மேற்கொள்வது உங்களுக்குச் சிறந்தது. அல்லாஹ் மன்னிப்பவன்; நிகரிலா அன்பாளன்.96"/>
        <aya index="26"
            text="உங்களுக்குத் தெளிவுபடுத்தவும், உங்களுக்கு முன் சென்றோரின் நேர் வழிகளில் உங்களைச் செலுத்தவும், உங்களை மன்னிக்கவும் அல்லாஹ் விரும்புகிறான். அல்லாஹ் நன்கறிந்தவன்; நுண்ணறிவாளன்."/>
        <aya index="27"
            text="உங்களை அல்லாஹ் மன்னிக்க விரும்புகிறான். சுய விருப்பங்களைப் பின்பற்றுபவர்களோ, நீங்கள் (பாவங்களில்) முற்றிலும் சாய்ந்துவிட வேண்டுமென விரும்புகின்றனர்."/>
        <aya index="28"
            text="உங்களுக்கு எளிதாக்க அல்லாஹ் விரும்புகிறான். மனிதன் பலவீனமானவனாகப் படைக்கப்பட்டுள்ளான்."/>
        <aya index="29"
            text="இறைநம்பிக்கை கொண்டோரே! உங்களுக்கிடையே தவறான முறையில் உங்கள் பொருட்களை உண்ணாதீர்கள்! எனினும், ஒருவருக்கொருவர் பொருந்திக்கொண்டு நடைபெறும் வியாபாரத்தின் மூலமாக (உண்ணலாம்). உங்களையே நீங்கள் மாய்த்துக் கொள்ளாதீர்கள்! உங்கள்மீது அல்லாஹ் நிகரிலா அன்பாளனாக இருக்கிறான்.97"/>
        <aya index="30"
            text="வரம்பு மீறி, அநியாயமாக இதைச் செய்வோரை நரகத்தில் நுழையச் செய்வோம். இது அல்லாஹ்வுக்கு எளிதானது."/>
        <aya index="31"
            text="உங்களுக்குத் தடுக்கப்பட்ட பெரும் பாவங்களிலிருந்து நீங்கள் விலகிக் கொண்டால் உங்கள் தீமைகளை உங்களிடமிருந்து அழித்து விடுவோம். உங்களை கண்ணியமான இடத்தில் நுழையச் செய்வோம்.98"/>
        <aya index="32"
            text="உங்களில் சிலரைவிடச் சிலரை அல்லாஹ் சிறப்பித்திருப்பதில் பேராசைப்படாதீர்கள். ஆண்களுக்கு அவர்கள் சம்பாதித்ததற்கான பங்கு உண்டு. பெண்களுக்கும் அவர்கள் சம்பாதித்ததற்கான பங்கு உண்டு. அல்லாஹ்விடம் அவனது அருளைக் கோருங்கள்! அல்லாஹ் ஒவ்வொரு பொருளையும் நன்கறிந்தவனாக இருக்கிறான்."/>
        <aya index="33"
            text="பெற்றோரும், உறவினரும் விட்டுச் சென்றவற்றுக்கு(த் தகுதியான) ஒவ்வொருவரையும் வாரிசுகளாக ஆக்கியுள்ளோம். நீங்கள் உடன்படிக்கை செய்தவர்களிடம் அவர்களின் பங்கினைக் கொடுத்து விடுங்கள். அல்லாஹ் ஒவ்வொரு பொருளையும் கண்காணிப்பவனாக இருக்கின்றான்.99"/>
        <aya index="34"
            text="ஆண்களே பெண்களை நிர்வகிப்பவர்கள். அவர்களில் ஒருவரைவிட மற்றவரை அல்லாஹ் சிறப்பித்திருப்பதும், ஆண்கள் தமது பொருட்களைச் செலவிடுவதுமே இதற்குக் காரணமாகும். நல்லொழுக்கமுள்ள பெண்கள் எனப்படுவோர் பணிந்து நடப்போரும், அல்லாஹ் பாதுகாக்கச் சொன்ன விதத்தில் (கணவன்) மறைவாக உள்ள நேரத்தில் (தம்மைப்) பாதுகாத்துக் கொள்வோருமே ஆவர்.100 மனைவியர் மாறுசெய்வதை நீங்கள் அஞ்சினால் அவர்களுக்கு அறிவுரை கூறுங்கள்! அவர்களைப் படுக்கைகளில் விலக்கி வையுங்கள்! அவர்களை (இலேசாக) அடியுங்கள்! அவர்கள் உங்களுக்குக் கட்டுப்பட்டுவிட்டால் அவர்களுக்கு எதிராக எந்தவொரு வழியையும் தேடாதீர்கள்! அல்லாஹ் உயர்ந்தவனாகவும், பெரியவனாகவும் இருக்கிறான்.101"/>
        <aya index="35"
            text="அவ்விருவருக்குமிடையில் பிரிவினை ஏற்பட்டு விடும் என்று நீங்கள் பயந்தால் அவனது குடும்பத்தாரிலிருந்து ஒரு நடுவரையும், அவளது குடும்பத்தாரிலிருந்து ஒரு நடுவரையும் அனுப்பி வையுங்கள்! அவ்விருவரும் சமாதானத்தை விரும்பினால் அல்லாஹ் அவர்களுக்கிடையே ஒற்றுமையை ஏற்படுத்துவான். அல்லாஹ் நன்கறிந்தவனாகவும், நன்கு தெரிந்தவனாகவும் இருக்கிறான்."/>
        <aya index="36"
            text="அல்லாஹ்வை வணங்குங்கள்! அவனுக்கு எதையும் இணையாக்காதீர்கள்.102 பெற்றோர், உறவினர், அநாதைகள், ஏழைகள், உறவினரான அண்டை வீட்டார், அந்நியரான அண்டை வீட்டார், உடன் இருக்கும் நண்பர்கள், வழிப்போக்கர், உங்கள் அடிமைகள் ஆகியோருக்கு நன்மை செய்யுங்கள்! அகந்தையும், கர்வமும் கொள்வோரை அல்லாஹ் நேசிக்க மாட்டான்.103"/>
        <aya index="37"
            text="யார் கஞ்சத்தனம் செய்து, (பிற) மக்களையும் கஞ்சத்தனம் செய்யுமாறு ஏவி, தமக்கு அல்லாஹ் வழங்கிய அருட்செல்வங்களை மறைக்கிறார்களோ அத்தகைய இறைமறுப்பாளர்களுக்கு இழிவு தரும் வேதனையைத் தயார்படுத்தியுள்ளோம்."/>
        <aya index="38"
            text="அவர்கள் அல்லாஹ்வையும், மறுமை நாளையும் நம்பாமல் மக்களுக்குக் காட்டுவதற்காகத் தமது செல்வத்தைச் செலவிடுகின்றனர். யாருக்கு ஷைத்தான் தோழனாக இருக்கிறானோ அவனே கெட்ட தோழன்."/>
        <aya index="39"
            text="அல்லாஹ்வையும் மறுமை நாளையும் நம்பி, அவர்களுக்கு அல்லாஹ் வழங்கியதிலிருந்து செலவு செய்தால் அவர்களுக்கு என்ன ஆகிவிடப் போகிறது? அவர்களை அல்லாஹ் நன்கறிந்தவனாக இருக்கிறான்."/>
        <aya index="40"
            text="அல்லாஹ், அணுவளவு கூட அநியாயம் செய்ய மாட்டான். அது நன்மையாக இருந்தால் அதனைப் பல மடங்காக்குவான். தன்னிடமிருந்து மகத்தான கூலியையும் வழங்குவான்.104"/>
        <aya index="41"
            text="(நபியே!) ஒவ்வொரு சமூகத்திற்கும் நாம் ஒரு சாட்சியைக் கொண்டு வரும்போது, இவர்களுக்கு உம்மைச் சாட்சியாகக் கொண்டு வந்தால் (இவர்களின் நிலை) எப்படியிருக்கும்? 105"/>
        <aya index="42"
            text="யார் (அல்லாஹ்வை) மறுத்து, தூதருக்கு மாறு செய்தார்களோ அவர்கள் அந்நாளில் தங்களுடன் பூமி தரைமட்டமாக்கப்பட்டிருக்கக் கூடாதா? என விரும்புவார்கள். அவர்கள் அல்லாஹ்விடம் எந்தச் செய்தியையும் மறைத்துவிட முடியாது."/>
        <aya index="43"
            text="இறைநம்பிக்கை கொண்டோரே! நீங்கள் பேசுவதை நீங்களே அறிய முடியாதவாறு போதையாக இருக்கும் நிலையில் தொழுகைக்கு நெருங்காதீர்கள்!106,108 மேலும் குளிப்புக் கடமையாக இருக்கும்போது குளிக்கும்வரை (பள்ளிக்குள் செல்லாதீர்கள்! பள்ளியைப்) பாதையாகக் கடந்து சென்றாலே தவிர! நீங்கள் நோயாளிகளாகவோ, பயணத்திலோ இருந்தால் அல்லது உங்களில் ஒருவர் கழிப்பறையிலிருந்து வந்தால் அல்லது (உடலுறவின் மூலம்) பெண்களைத் தீண்டியிருந்தால் (தூய்மை செய்ய) தண்ணீர் கிடைக்காதபோது, தூய்மையான மண்ணைக் கொண்டு உங்கள் முகங்களிலும் கைகளிலும் தடவி 'தயம்மும்' செய்து கொள்ளுங்கள்!107 அல்லாஹ் பிழை பொறுப்பவனாகவும், மன்னிப்பு மிக்கவனாகவும் இருக்கிறான்."/>
        <aya index="44"
            text="வேதம் எனும் பாக்கியம் வழங்கப்பட்டோரை நீர் பார்க்கவில்லையா? அவர்கள் வழிகேட்டை விலைக்கு வாங்குகின்றனர். நீங்கள் வழிகெட்டுவிட வேண்டும் எனவும் விரும்புகின்றனர்."/>
        <aya index="45"
            text="உங்கள் எதிரிகளை அல்லாஹ் நன்கறிந்தவன்; (உங்களைப்) பாதுகாப்பதற்கு அல்லாஹ் போதுமானவன்; உதவி செய்வதற்கும் அல்லாஹ் போதுமானவன்."/>
        <aya index="46"
            text="சில யூதர்கள், வார்த்தைகளை அதற்குரிய இடங்களிலிருந்து புரட்டுகின்றனர். தம் நாவுகளைச் சுழற்றியும், இம்மார்க்கத்தைக் குறை கூறியும், &quot;செவியுற்றோம்; மாறு செய்தோம்&quot; எனவும், &quot;எங்களுக்குச் செவிசாய்ப்பீராக! ஆனால் உமக்கு நாங்கள் செவிசாய்க்க மாட்டோம்&quot; எனவும் (தவறான பொருளைத் தரும்) &quot;ராஇனா&quot; எனவும் கூறுகின்றனர். மாறாக அவர்கள், &quot;செவியுற்றோம்; கட்டுப்பட்டோம்&quot; என்றும், 'செவியேற்பீராக!' என்றும், &quot;உன்ளுர்னா (எங்களைக் கவனிப்பீராக!)&quot; என்றும் கூறியிருந்தால் அது அவர்களுக்குச் சிறந்ததாகவும், நேர்மையானதாகவும் இருந்திருக்கும். எனினும் அவர்களின் இறைமறுப்பின் காரணமாக அவர்களை அல்லாஹ் சபித்து விட்டான். எனவே குறைவானோரைத் தவிர இறைநம்பிக்கை கொள்ள மாட்டார்கள்."/>
        <aya index="47"
            text="வேதம் வழங்கப்பட்டோரே! முகங்களைச் சிதைத்து, அதைப் பின்புறமாக நாம் திருப்புவதற்கு முன்பு அல்லது சனிக்கிழமைவாசிகளை நாம் சபித்ததைப் போன்று அவர்களைச் சபிப்பதற்கு முன்பு நாம் அருளியதை நம்புங்கள்! அது உங்களிடம் இருப்பதை உண்மைப்படுத்துகிறது. அல்லாஹ்வின் ஆணை நடைபெற்றே தீரும்."/>
        <aya index="48"
            text="தனக்கு இணை வைக்கப்படுவதை அல்லாஹ் மன்னிக்கவே மாட்டான். இதைத் தவிர வேறு எதையும், தான் நாடியோருக்கு மன்னிப்பான். அல்லாஹ்வுக்கு இணைவைப்பவன் மிகப் பெரிய பாவத்தை இட்டுக்கட்டி விட்டான்.109"/>
        <aya index="49"
            text="தம்மைத் தாமே பரிசுத்தமாகக் கருதுவோரை நீர் பார்க்கவில்லையா? எனினும், தான் நாடியோரை அல்லாஹ்வே பரிசுத்தப்படுத்துவான். அவர்கள் சிறிதளவும் அநியாயம் செய்யப்பட மாட்டார்கள்."/>
        <aya index="50"
            text="அவர்கள் அல்லாஹ்வின்மீது பொய்யை எவ்வாறு இட்டுக்கட்டுகின்றனர் என்பதைக் கவனிப்பீராக! பகிரங்கமான பாவம் என்பதற்கு இதுவே போதுமானது."/>
        <aya index="51"
            text="வேதம் எனும் பாக்கியம் வழங்கப்பட்டோரை நீர் பார்க்கவில்லையா? அவர்கள் சிலைகளையும் ஷைத்தானையும் நம்புகின்றனர். &quot;இறைநம்பிக்கையாளர்களைவிட இவர்களே சரியான பாதையில் உள்ளவர்கள்&quot; என இறைமறுப்பாளர்களைப் பற்றிக் கூறுகின்றனர்."/>
        <aya index="52"
            text="இவர்களையே அல்லாஹ் சபித்துவிட்டான். அல்லாஹ் யாரைச் சபித்து விட்டானோ அவனுக்கு எந்த உதவியாளரையும் நீர் காணவே மாட்டீர்."/>
        <aya index="53"
            text="அதிகாரத்தில் அவர்களுக்கு ஏதேனும் பங்குள்ளதா? அப்படி இருந்திருந்தால் (அதிலிருந்து) மக்களுக்கு ஓர் இம்மியளவு கூடக் கொடுக்க மாட்டார்கள்."/>
        <aya index="54"
            text="இம்மக்களுக்கு அல்லாஹ் தன் அருளிலிருந்து வழங்கியதற்காக அவர்கள்மீது இவர்கள் பொறாமைப்படுகிறார்களா? இப்ராஹீமுடைய குடும்பத்தாருக்கு வேதத்தையும் ஞானத்தையும் வழங்கினோம். மேலும் அவர்களுக்கு மாபெரும் அரசாட்சியையும் அளித்தோம்."/>
        <aya index="55"
            text="(தூதரான) இவரை நம்பியோரும் அவர்களில் உள்ளனர். இவரைப் புறக்கணிப்போரும் அவர்களில் உள்ளனர். (புறக்கணிப்போருக்கு) கொழுந்து விட்டெரியும் நரகமே போதுமானது."/>
        <aya index="56"
            text="நமது வசனங்களை மறுப்போரை நரக நெருப்பில் நுழையச் செய்வோம். அவர்களுடைய தோல்கள் கருகும்போதெல்லாம் வேதனையைச் சுவைப்பதற்காக அவர்களுக்கு வேறு தோல்களை மாற்றுவோம். அல்லாஹ் மிகைத்தவனாகவும், நுண்ணறிவாளனாகவும் இருக்கிறான்."/>
        <aya index="57"
            text="இறைநம்பிக்கை கொண்டு, நற்செயல்கள் செய்வோரை சொர்க்கங்களில் நுழையச் செய்வோம். அவற்றின் கீழ் ஆறுகள் ஓடும். அதில் என்றென்றும் நிரந்தரமாக இருப்பார்கள். அதில் அவர்களுக்குத் தூய துணைவியரும் உள்ளனர். அடர்ந்த நிழலில் அவர்களை நுழையச் செய்வோம்"/>
        <aya index="58"
            text="(உங்களை) நம்பி ஒப்படைக்கப்பட்டவற்றை அதற்குரியோரிடம் நீங்கள் மீண்டும் ஒப்படைக்க வேண்டும் என்றும், மக்களுக்கிடையே தீர்ப்பளித்தால் நீதியாகத் தீர்ப்பளிக்க வேண்டும் என்றும் உங்களுக்கு அல்லாஹ் ஆணையிடுகிறான். உங்களுக்கு அல்லாஹ் மிகச் சிறந்த அறிவுரையையே கூறுகிறான். அல்லாஹ் செவியுறுபவனாகவும், பார்ப்பவனாகவும் இருக்கிறான்.110"/>
        <aya index="59"
            text="இறைநம்பிக்கை கொண்டோரே! அல்லாஹ்வுக்குக் கட்டுப்படுங்கள்! இத்தூதருக்கும் கட்டுப்படுங்கள்! உங்களில் அதிகாரமுடையோருக்கும் (கட்டுப்படுங்கள்!) நீங்கள் அல்லாஹ்வையும், இறுதி நாளையும் நம்புவோராக இருந்தால் ஏதேனும் ஒரு விசயத்தில் நீங்கள் கருத்து வேறுபாடு கொள்ளும்போது அதை அல்லாஹ்விடமும் இத்தூதரிடமும் கொண்டு செல்லுங்கள்! இதுவே சிறந்ததும், அழகிய விளக்கமுமாகும்.111"/>
        <aya index="60"
            text="உம்மீது அருளப்பட்டதையும், உமக்கு முன்னர் அருளப்பட்டதையும் நம்புவதாகக் கருதிக் கொள்வோரை நீர் பார்க்கவில்லையா? ஷைத்தானை மறுக்க வேண்டும் என்று அவர்களுக்குப் பணிக்கப்பட்டிருந்தும், அவனிடம் தீர்ப்புப் பெறவே அவர்கள் விரும்புகின்றனர். ஆனால் ஷைத்தானோ அவர்களைத் தூரமான வழிகேட்டில் தள்ளிவிட விரும்புகிறான்."/>
        <aya index="61"
            text="&quot;அல்லாஹ் அருளியதன் பக்கமும், இத்தூதரின் பக்கமும் வாருங்கள்!&quot; என்று அவர்களிடம் கூறப்பட்டால், நயவஞ்சகர்கள் உம்மை முற்றிலும் புறக்கணிப்பதை நீர் காண்பீர்."/>
        <aya index="62"
            text="அவர்களின் கைகள் செய்தவற்றின் காரணமாக அவர்களுக்குத் துன்பம் ஏற்பட்டால் எப்படியிருக்கும்? (துன்பம் ஏற்பட்ட) பின்னர் உம்மிடம் வந்து &quot;நாங்கள் நன்மை செய்வதையும், இணக்கத்தையுமே விரும்புகிறோம்&quot; என அல்லாஹ்வின்மீது சத்தியம் செய்வார்கள்."/>
        <aya index="63"
            text="இத்தகையோரின் உள்ளங்களில் இருப்பதை அல்லாஹ் அறிவான். எனவே அவர்(களது செயல்)களைக் கண்டு கொள்ளாது, அவர்களுக்கு நல்லுரை கூறுவீராக! அவர்களின் உள்ளங்களில் (பதியுமாறு) அவர்களுக்கு ஆழமான அறிவுரையைக் கூறுவீராக!"/>
        <aya index="64"
            text="அல்லாஹ்வின் ஆணைப்படி (மக்கள்) கட்டுப்படவேண்டும் என்பதற்காகவே தவிர எந்தத் தூதரையும் நாம் அனுப்பவில்லை. அவர்கள் தமக்குத் தாமே அநியாயம் செய்தபோது உம்மிடம் வந்து, அல்லாஹ்விடம் அவர்கள் பாவ மன்னிப்புக் கோரி, தூதரும் அவர்களுக்காகப் பாவ மன்னிப்புக் கோரியிருந்தால் அல்லாஹ்வை மிக்க மன்னிப்பவனாகவும், நிகரிலா அன்பாளனாகவும் அவர்கள் கண்டிருப்பார்கள்."/>
        <aya index="65"
            text="உமது இறைவன்மீது சத்தியமாக! அவர்கள் தமக்கிடையிலான சச்சரவில் உம்மை நீதிபதியாக ஏற்று, (அதன்) பின்னர் நீர் தீர்ப்பளித்ததில் தம் உள்ளங்களில் எவ்வித அதிருப்தியும் கொள்ளாமல் முழுமையாகக் கட்டுப்படும்வரை அவர்கள் இறைநம்பிக்கை கொண்டவர்களாக மாட்டார்கள்.112"/>
        <aya index="66"
            text="&quot;உங்களையே மாய்த்துக் கொள்ளுங்கள்! அல்லது உங்கள் வீடுகளிலிருந்து வெளியேறுங்கள்!&quot; என்று நாம் அவர்களுக்கு விதித்திருந்தால் அவர்களில் குறைவானவர்களைத் தவிர (மற்றவர்கள்) அதைச் செய்திருக்க மாட்டார்கள். தமக்கு அறிவுறுத்தப்பட்டதை அவர்கள் செயல்படுத்தியிருந்தால் அதுவே அவர்களுக்கு மிகச் சிறந்ததாகவும், மிகவும் உறுதிப்படுத்துவதாகவும் இருந்திருக்கும்."/>
        <aya index="67"
            text="அப்போது, அவர்களுக்கு நம்மிடமிருந்து மகத்தான கூலியை வழங்கியிருப்போம்."/>
        <aya index="68" text="அவர்களை நேர்வழியிலும் செலுத்தியிருப்போம்."/>
        <aya index="69"
            text="யார் அல்லாஹ்வுக்கும், இத்தூதருக்கும் கட்டுப்படுகிறார்களோ அவர்கள், அல்லாஹ் அருள்புரிந்த நபிமார்கள், உண்மையாளர்கள், உயிர்த் தியாகிகள், நல்லோருடன் இருப்பார்கள். அவர்களே மிக அழகிய தோழர்கள்.113"/>
        <aya index="70"
            text="இது அல்லாஹ்விடமிருந்துள்ள அருட்கொடையாகும். நன்கறிந்தவனான அல்லாஹ்வே போதுமானவன்."/>
        <aya index="71"
            text="இறைநம்பிக்கை கொண்டோரே! (போரின்போது) எச்சரிக்கையாக இருந்து கொள்ளுங்கள்! பல்வேறு பிரிவுகளாகப் புறப்படுங்கள்! அல்லது மொத்தமாகப் புறப்படுங்கள்!"/>
        <aya index="72"
            text="(போருக்கு வராமல்) பின்தங்குபவனும் உங்களில் இருக்கிறான். உங்களுக்கு ஏதேனும் துன்பம் ஏற்பட்டால் &quot;நான் அவர்களுடன் கலந்து கொள்ளாமல் இருந்ததால் அல்லாஹ் என்மீது அருள்புரிந்து விட்டான்&quot; என்று அவன் கூறுகிறான்."/>
        <aya index="73"
            text="உங்களுக்கு அல்லாஹ்விடமிருந்து ஏதேனும் அருள் கிடைத்துவிட்டால் &quot;நான் அவர்களுடன் இருந்திருக்கக் கூடாதா? மாபெரும் வெற்றியடைந்திருப்பேனே!&quot; என்று உங்களுக்கும் அவனுக்குமிடையே எந்த நேசமும் இல்லாதவனைப் போல் கூறுகிறான்."/>
        <aya index="74"
            text="மறுமைக்காக இவ்வுலக வாழ்வை விற்போர் அல்லாஹ்வின் பாதையில் போரிடட்டும்! அல்லாஹ்வின் பாதையில் போரிட்டுக் கொல்லப்படுவோருக்கு, அல்லது வெற்றி பெறுவோருக்கு மகத்தான கூலியை வழங்குவோம்."/>
        <aya index="75"
            text="அல்லாஹ்வின் பாதையிலும், பலவீனமான ஆண்கள், பெண்கள், குழந்தைகளுக்காகவும், போரிடாமலிருக்க உங்களுக்கு என்ன நேர்ந்தது? அவர்களோ, &quot;எங்கள் இறைவனே! அநியாயக்காரர்கள் வசிக்கும் இவ்வூரிலிருந்து எங்களை வெளியேற்றுவாயாக! உன்னிடமிருந்து எங்களுக்கு ஒரு பாதுகாவலரை ஏற்படுத்துவாயாக! உன்னிடமிருந்து எங்களுக்கு ஓர் உதவியாளரையும் ஏற்படுத்துவாயாக!&quot; என்று கூறுகின்றனர்."/>
        <aya index="76"
            text="இறைநம்பிக்கை கொண்டோர் அல்லாஹ்வின் பாதையில் போரிடுவார்கள். இறைமறுப்பாளர்களோ ஷைத்தானின் பாதையில் போரிடுவார்கள். எனவே நீங்கள் ஷைத்தானின் நேசர்களை எதிர்த்துப் போரிடுங்கள்! ஷைத்தானின் சூழ்ச்சி பலவீனமாகவே உள்ளது."/>
        <aya index="77"
            text="&quot;(போரிடாமல்) உங்கள் கைகளைக் தடுத்துக் கொள்ளுங்கள்! தொழுகையை நிலைநிறுத்துங்கள்! ஸகாத்தைக் கொடுங்கள்!&quot; என்று கூறப்பட்டோரை நீர் பார்க்கவில்லையா? அவர்களின்மீது போர் கடமையாக்கப்பட்டபோது அவர்களில் ஒரு பிரிவினர் அல்லாஹ்வுக்குப் பயப்படுவதைப் போன்று அல்லது அதைவிட அதிகளவு மக்களுக்குப் பயப்படுகின்றனர். &quot;எங்கள் இறைவனே! எதற்காக எங்கள்மீது போரைக் கடமையாக்கினாய்? சிறிது காலம் எங்களுக்குப் பிற்படுத்தியிருக்கக் கூடாதா?&quot; எனக் கூறுகின்றனர். &quot;இவ்வுலக இன்பம் சொற்பமானது. இறையச்சமுடையோருக்கு மறுமையே மிகச் சிறந்தது. நீங்கள் சிறிதளவும் அநியாயம் செய்யப்பட மாட்டீர்கள்!&quot; என்று கூறுவீராக!114"/>
        <aya index="78"
            text="நீங்கள் எங்கிருந்தபோதிலும் மரணம் உங்களை அடைந்தே தீரும். நீங்கள் உறுதியான கோட்டைகளில் இருந்தபோதிலும் சரியே! அவர்களுக்கு நன்மை ஏற்பட்டால், &quot;இது அல்லாஹ்விடமிருந்து வந்தது&quot; என்கின்றனர். அவர்களுக்குத் தீங்கு ஏற்பட்டாலோ, &quot;இது உம்மிடமிருந்தே வந்தது&quot; எனக் கூறுகின்றனர். &quot;அனைத்தும் அல்லாஹ்விடமிருந்தே ஏற்படுகிறது&quot; என்று கூறுவீராக! இக்கூட்டத்தாருக்கு என்ன நேர்ந்தது? எந்த விஷயத்தையும் இவர்கள் விளங்கிக் கொள்ள முற்படுவதில்லையே?"/>
        <aya index="79"
            text="உமக்கு நன்மை ஏற்பட்டால் அது அல்லாஹ்வால் ஏற்பட்டது. உமக்குக் தீங்கு ஏற்பட்டால் அது உம்மாலேயே ஏற்பட்டது. (நபியே!) மனிதகுலத்திற்கு உம்மைத் தூதராக அனுப்பியுள்ளோம். கண்காணிப்பதற்கு அல்லாஹ்வே போதுமானவன்."/>
        <aya index="80"
            text="யார் இத்தூதருக்குக் கட்டுப்படுகிறோரோ அவர் அல்லாஹ்வுக்குக் கட்டுப்பட்டு விட்டார். யார் புறக்கணிக்கிறாரோ அவர்களுக்குப் பாதுகாவலராக உம்மை நாம் அனுப்பவில்லை.115"/>
        <aya index="81"
            text="அவர்கள், &quot;கட்டுப்பட்டோம்&quot; எனக் கூறுகின்றனர். உம்மிடமிருந்து வெளியேறி விட்டால் அவர்களில் ஒரு பிரிவினர் தாம் கூறியதற்கு மாற்றமாக இரவில் (சதித்)திட்டம் தீட்டுகின்றனர். அவர்கள் எதை இரவில் திட்டமிட்டார்களோ அதை அல்லாஹ் பதிவு செய்கிறான். அவர்களைப் புறக்கணிப்பீராக! அல்லாஹ்வின்மீதே நம்பிக்கை வைப்பீராக! பொறுப்பேற்க அல்லாஹ் போதுமானவன்."/>
        <aya index="82"
            text="இந்தக் குர்ஆனை அவர்கள் சிந்திக்க வேண்டாமா? அல்லாஹ் அல்லாதவரிடமிருந்து இது வந்திருந்தால் அதிகமான முரண்பாடுகளை இதில் கண்டிருப்பார்கள்."/>
        <aya index="83"
            text="(சமூக) அமைதி அல்லது அச்சம் குறித்த ஏதேனும் செய்தி அவர்களிடம் வந்தால் அதை (ஆராயாமல்) பரப்பி விடுகின்றனர். அதை இத்தூதரிடமும், தங்களில் அதிகாரமுடையவர்களிடமும் கொண்டு சென்றிருந்தால், அவர்களில் ஆராய்ந்து முடிவெடுப்போர் அதை நன்கறிந்து கொள்வர். அல்லாஹ்வின் அருளும் கருணையும் உங்கள்மீது இல்லாதிருந்தால் குறைவானவர்களைத் தவிர நீங்கள் ஷைத்தானைப் பின்பற்றியிருப்பீர்கள்.116"/>
        <aya index="84"
            text="(நபியே!) அல்லாஹ்வின் பாதையில் போரிடுவீராக! உம்மைத் தவிர (மற்றவருக்காக) நீர் சிரமப்படுத்தப்பட மாட்டீர். இறைநம்பிக்கையாளர்களுக்கு ஆர்வமூட்டுவீராக! இறைமறுப்பாளர்களின் வலிமையை அல்லாஹ் தடுப்பான். அல்லாஹ் மிக வலிமையானவன்; தண்டிப்பதிலும் மிகக் கடுமையானவன்."/>
        <aya index="85"
            text="யார் நல்ல பரிந்துரை செய்கிறாரோ அவருக்கு அதில் பங்குண்டு. யார் தீய பரிந்துரை செய்கிறாரோ அவருக்கு அதில் பங்குண்டு. ஒவ்வொரு பொருளின்மீதும் அல்லாஹ் ஆற்றலுடையவனாக இருக்கின்றான்.117"/>
        <aya index="86"
            text="உங்களுக்கு (ஸலாம் எனும்) வாழ்த்து கூறப்பட்டால் அதைவிட அழகிய முறையில் பதில் கூறுங்கள்! அல்லது அதையே திருப்பிக் கூறுங்கள்! ஒவ்வொரு பொருளையும் அல்லாஹ் கணக்கெடுப்பவனாக இருக்கின்றான்."/>
        <aya index="87"
            text="அல்லாஹ், அவனைத் தவிர எந்தக் கடவுளும் இல்லை. உங்கள் அனைவரையும் மறுமை நாளில் அவன் ஒன்று சேர்ப்பான். இதில் எந்தச் சந்தேகமும் இல்லை. அல்லாஹ்வைவிட உண்மை சொல்பவன் வேறு யார்?"/>
        <aya index="88"
            text="நயவஞ்சகர்கள் விஷயத்தில் நீங்கள் இரு பிரிவினராக இருக்க உங்களுக்கு என்ன நேர்ந்தது? அவர்கள் செய்தவற்றின் காரணமாக அவர்களை அல்லாஹ் புரட்டி விட்டான். அல்லாஹ், யாரை வழிகேட்டில் விட்டுவிட்டானோ அவனுக்கு நேர்வழி காட்ட விரும்புகிறீர்களா? அல்லாஹ் யாரை வழிகேட்டில் விட்டுவிட்டானோ அவனுக்கு எந்த வழியையும் நீர் காணமாட்டீர்.118"/>
        <aya index="89"
            text="அவர்கள் (அல்லாஹ்வை) மறுத்ததைப் போன்று நீங்களும் மறுத்து, (அவர்களுடன்) நீங்கள் சமமாக வேண்டும் என விரும்புகின்றனர். எனவே அவர்கள் அல்லாஹ்வின் பாதையில் ஹிஜ்ரத் செய்யும் வரை அவர்களை நேசர்களாக ஆக்கிக் கொள்ளாதீர்கள்! அவர்கள் புறக்கணித்தால் அவர்களைப் பிடியுங்கள்! (போரில்) காணுமிடத்தில் அவர்களைக் கொல்லுங்கள்! அவர்களில் நண்பரையோ, உதவியாளரையோ ஏற்படுத்திக் கொள்ளாதீர்கள்!"/>
        <aya index="90"
            text="உங்களுக்கும் எவருக்குமிடையில் உடன்படிக்கை உள்ளதோ அந்த மக்களுடன் சேர்ந்து கொண்டவர்களையும், அல்லது உங்களை எதிர்த்துப் போரிடவோ, தம் சமூகத்தை எதிர்த்துப் போரிடவோ தமது உள்ளங்களில் சஞ்சலப்பட்டு, உங்களிடம் வந்துவிட்டவர்களையும் தவிர (மற்றவர்களுடன் போரிடுங்கள்!) அல்லாஹ் நாடியிருந்தால் உங்கள்மீது அவர்களை ஆதிக்கம் செலுத்த வைத்திருப்பான். அப்போது அவர்கள் உங்களை எதிர்த்துப் போரிட்டிருப்பார்கள். அவர்கள் உங்களுடன் போரிடாமல் உங்களை விட்டு விலகி, உங்களிடம் சமாதானத்தைக் கோரினால் அவர்களுக்கு எதிராக(ப் போரிட) எந்தவொரு வழியையும் அல்லாஹ் உங்களுக்கு ஏற்படுத்தவில்லை."/>
        <aya index="91"
            text="உங்களிடம் அடைக்கலம் பெற்று, தமது சமூகத்தாரிடமும் அடைக்கலம் பெறுவதை விரும்பும் மற்றொரு சாராரையும் காண்பீர்கள். அவர்கள் குழப்பம் செய்வதற்கு எப்போது அழைக்கப்பட்டாலும் அதில் கவிழ்ந்து விடுகிறார்கள். அவர்கள் உங்களை விட்டு விலகாமலும், உங்களிடம் சமாதானத்தைக் கோராமலும், தமது கைகளை (தாக்குவதிலிருந்து) தடுத்துக் கொள்ளாமலும் இருந்தால் அவர்களைப் பிடியுங்கள்! (போரில்) காணும் இடங்களில் அவர்களைக் கொல்லுங்கள்! இவர்களுக்கு எதிராக(ப் போரிட) தெளிவான ஆதாரத்தை உங்களுக்கு ஏற்படுத்தியுள்ளோம்."/>
        <aya index="92"
            text="தவறுதலாக நிகழ்ந்தாலே தவிர, ஓர் இறைநம்பிக்கையாளரைக் கொலை செய்வது மற்றோர் இறைநம்பிக்கையாளருக்கு ஆகுமானதல்ல! இறைநம்பிக்கையாளரைத் தவறுதலாகக் கொலை செய்தவர் (பரிகாரமாக) இறைநம்பிக்கை கொண்ட ஓர் அடிமையை விடுதலை செய்ய வேண்டும். மேலும் கொல்லப்பட்டவரின் குடும்பத்தார் விட்டுக் கொடுத்தாலே தவிர அவர்களிடம் நஷ்டஈடும் வழங்கப்படவேண்டும். (கொல்லப்பட்ட) அவர் உங்களுக்கு எதிரான சமூகத்திலுள்ள இறைநம்பிக்கையாளராக இருந்தால், இறைநம்பிக்கை கொண்ட ஓர் அடிமையை விடுதலை செய்ய வேண்டும். உங்களுடன் உடன்படிக்கை செய்த சமூகத்தைச் சார்ந்தவராக இருந்தால் கொல்லப்பட்டவரின் குடும்பத்தாருக்கு நஷ்டஈடு வழங்கப்படுவதுடன் இறைநம்பிக்கை கொண்ட ஒர் அடிமையையும் விடுதலை செய்ய வேண்டும். (இதற்கு) வசதியில்லாதவர் அல்லாஹ்விடமிருந்துள்ள மன்னிப்பாக இரண்டு மாதங்கள் தொடர்ச்சியாக நோன்பு நோற்க வேண்டும். அல்லாஹ் நன்கறிந்தவனாகவும், நுண்ணறிவாளனாகவும் இருக்கிறான்."/>
        <aya index="93"
            text="யார் இறைநம்பிக்கையாளரை வேண்டுமென்றே கொலை செய்கிறானோ அவனது கூலி நரகமாகும். அதில் அவன் நிரந்தரமாக இருப்பான். அவன்மீது அல்லாஹ் கோபம் கொண்டான். மேலும் அவனைச் சபித்து விட்டான். அவனுக்குக் கடும் வேதனையையும் தயார்படுத்தி விட்டான்.119"/>
        <aya index="94"
            text="இறைநம்பிக்கை கொண்டோரே! நீங்கள் அல்லாஹ்வின் பாதையில் சென்றால் (எதிரி யார் என்பதைத்) தெளிவுபடுத்திக் கொள்ளுங்கள்! உங்களுக்கு ஸலாம் கூறுபவரிடம், இவ்வுலக வாழ்வின் செல்வத்தை அடைவதற்காக &quot;நீ இறைநம்பிக்கையாளன் இல்லை&quot; என்று கூறி(த் தாக்கி)விடாதீர்கள்! அல்லாஹ்விடம் ஏராளமான வெற்றிப்பொருட்கள் உள்ளன. இதற்கு முன்னர் நீங்களும் இந்நிலையில்தான் இருந்தீர்கள். உங்கள்மீது அல்லாஹ் அருள் புரிந்தான். எனவே தெளிவுபடுத்திக் கொள்ளுங்கள்! நீங்கள் செய்வதை அல்லாஹ் மிக அறிந்தவனாக இருக்கிறான்.120"/>
        <aya index="95"
            text="இறைநம்பிக்கையாளர்களில் எவ்விதத் தடங்கலுமின்றி (போருக்குச் செல்லாது) ஊரில் தங்கியிருப்போரும், தமது செல்வங்களாலும் உயிர்களாலும் அல்லாஹ்வின் பாதையில் போரிடுவோரும் சமமாக மாட்டார்கள். ஊரில் தங்கியிருப்போரைவிடத் தமது செல்வங்களாலும், உயிர்களாலும் போரிடுவோரை பதவியால் அல்லாஹ் சிறப்பித்துள்ளான். இவர்கள் அனைவருக்கும் அல்லாஹ் நல்லதையே வாக்களித்துள்ளான். எனினும் ஊரில் தங்கியிருப்போரைவிடப் போரிடுவோரை மகத்தான கூலியால் அல்லாஹ் சிறப்பித்துள்ளான்.121"/>
        <aya index="96"
            text="தன்னிடமுள்ள பதவி, மன்னிப்பு, கருணை ஆகியவற்றாலும் (சிறப்பித்துள்ளான்.) அல்லாஹ் மன்னிப்புமிக்கவனாகவும், நிகரிலா அன்பாளனாகவும் இருக்கிறான்."/>
        <aya index="97"
            text="தமக்குத்தாமே அநியாயம் செய்து கொண்டோரின் உயிர்களை வானவர்கள் கைப்பற்றும்போது, &quot;நீங்கள் எந்நிலையில் இருந்தீர்கள்?&quot; என்று கேட்பார்கள். &quot;நாங்கள் பூமியில் பலவீனமாக்கப்பட்டவர்களாக இருந்தோம்&quot; என்று அவர்கள் கூறுவார்கள். &quot;அல்லாஹ்வின் பூமி விரிந்து பரந்ததாக இல்லையா? அதில் நீங்கள் ஹிஜ்ரத் செய்திருக்கலாமல்லவா?&quot; என்று (வானவர்கள்) கேட்பார்கள். இத்தகையோரின் தங்குமிடம் நரகமாகும். சேருமிடத்தில் அது கெட்டது.122"/>
        <aya index="98, 99"
            text="எவ்வித சூழ்ச்சியும் செய்ய இயலாத, எந்த வழியும் அறியாத பலவீனமான ஆண்கள், பெண்கள், குழந்தைகள் ஆகியோரைத் தவிர! அவர்களை அல்லாஹ் மன்னிப்பான். அல்லாஹ் பிழை பொறுப்பவனாகவும், மன்னிப்புமிக்கவனாகவும் இருக்கிறான்.123"/>
        <aya index="100"
            text="அல்லாஹ்வின் பாதையில் ஹிஜ்ரத் செய்வோர் பூமியில் ஏராளமான தங்குமிடங்களையும், வசதிகளையும் பெற்றுக் கொள்வர். அல்லாஹ்வையும், அவனது தூதரையும் நோக்கி ஹிஜ்ரத் செய்தவராகத் தமது வீட்டிலிருந்து புறப்பட்டு, பின்னர் (வழியிலேயே) யாருக்கு மரணம் வந்தடைந்து விட்டதோ அவருக்குரிய கூலி அல்லாஹ்விடம் உறுதியாகி விட்டது. அல்லாஹ் மிக்க மன்னிப்பவனாகவும், நிகரிலா அன்பாளனாகவும் இருக்கிறான்."/>
        <aya index="101"
            text="பூமியில் பயணம் செய்யும்போது இறைமறுப்பாளர்கள் உங்களைத் தாக்கி விடுவார்கள் என்று நீங்கள் பயந்தால், தொழுகையை சுருக்கிக் கொள்வது உங்கள்மீது குற்றமில்லை. இறைமறுப்பாளர்கள் உங்களுக்குப் பகிரங்க எதிரிகளாக உள்ளனர்.124"/>
        <aya index="102"
            text="(நபியே!) நீர் அவர்களுடன் (போர்க்களத்தில்) இருக்கும்போது அவர்களுக்கு நீர் தொழுகை நடத்தினால், அவர்களில் ஒரு பிரிவினர் உம்முடன் (தொழுகையில்) நிற்கட்டும்! அவர்கள் தமது ஆயுதங்களை எடுத்துக் கொள்ளட்டும். அவர்கள் ஸஜ்தா செய்து விட்டால் உங்களுக்குப் பின்னால் சென்று விடட்டும்! தொழாத மற்றொரு பிரிவினர் வந்து உம்முடன் தொழட்டும்! அவர்களும் தமது ஆயுதங்களுடன் எச்சரிக்கையாக இருந்து கொள்ளட்டும்! உங்கள் ஆயுதங்கள் மற்றும் உடைமைகளில் நீங்கள் கவனக்குறைவாக இருந்தால் உங்கள்மீது ஒரேயடியாக தாக்கி விடலாம் என இறைமறுப்பாளர்கள் விரும்புகின்றனர். மழையால் உங்களுக்குச் சிரமம் ஏற்பட்டால் அல்லது நீங்கள் நோயாளிகளாக இருந்தால் உங்கள் ஆயுதங்களைக் கீழே வைப்பதில் உங்கள்மீது குற்றமில்லை. எச்சரிக்கையாக இருங்கள்! இறைமறுப்பாளர்களுக்கு இழிவு தரும் வேதனையை அல்லாஹ் தயார்படுத்தியுள்ளான்."/>
        <aya index="103"
            text="(போரில்) நீங்கள் தொழுகையை நிறைவேற்றி விட்டால் நின்று கொண்டும், உட்கார்ந்த நிலையிலும், படுக்கையிலும் அல்லாஹ்வை நினையுங்கள்! நீங்கள் அச்சமற்ற நிலையை அடைந்து விட்டால் தொழுகையை (முறைப்படி) நிறைவேற்றுங்கள்! தொழுகை, இறைநம்பிக்கையாளர்கள்மீது நேரம் குறிக்கப்பட்டக் கடமையாகும்."/>
        <aya index="104"
            text="அக்கூட்டத்தினரைத் தேடிச் செல்வதில் தளர்ந்து விடாதீர்கள்! நீங்கள் துன்புற்றால், நீங்கள் துன்புறுவதைப் போன்று அவர்களும் துன்புறுகின்றனர். ஆனால் அவர்கள் ஆதரவு வைக்காததை அல்லாஹ்விடமிருந்து நீங்கள் ஆதரவு வைக்கிறீர்கள். அல்லாஹ் நன்கறிந்தவனாகவும், நுண்ணறிவாளனாகவும் இருக்கிறான்."/>
        <aya index="105"
            text="(நபியே!) அல்லாஹ் உமக்குக் காட்டியவாறு மக்களிடையே நீர் தீர்ப்பளிப்பதற்காக உண்மையுடன் இவ்வேதத்தை உமக்கு அருளியுள்ளோம். மோசடிக்காரர்களுக்கு வாதாடுபவராக ஆகி விடாதீர்!"/>
        <aya index="106"
            text="அல்லாஹ்விடம் பாவ மன்னிப்புக் கோருவீராக! அல்லாஹ் மிக்க மன்னிப்பவனாகவும் நிகரிலா அன்பாளனாகவும் இருக்கிறான்."/>
        <aya index="107"
            text="தங்களுக்கே மோசடி செய்து கொண்டோருக்காக நீர் வாதாடாதீர்! பெரும் மோசடிக்காரனாகவும், பாவியாகவும் இருப்பவனை அல்லாஹ் நேசிக்க மாட்டான்."/>
        <aya index="108"
            text="அவர்கள் மக்களிடமிருந்து மறைந்து கொள்கிறார்கள். ஆனால் அல்லாஹ்விடம் மறைந்துவிட முடியாது. அவன் விரும்பாத பேச்சை அவர்கள் பேசி, இரவில் திட்டம் தீட்டியபோது அவன் அவர்களுடனே இருந்தான். அவர்கள் செய்வதை அல்லாஹ் சூழ்ந்தறிபவனாக இருக்கிறான்."/>
        <aya index="109"
            text="கவனத்தில் கொள்ளுங்கள்! நீங்கள்தான் இவ்வுலக வாழ்வில் அவர்களுக்காக வாதாடுகிறீர்கள். ஆனால் மறுமை நாளில் அவர்களுக்காக அல்லாஹ்விடம் வாதாடுபவர் யார்? அல்லது அவர்களுக்குப் பொறுப்பேற்பவர் யார்?"/>
        <aya index="110"
            text="யார் தீமை செய்துவிட்டு, அல்லது தனக்குத் தானே அநியாயம் செய்து விட்டு, பிறகு அல்லாஹ்விடம் பாவ மன்னிப்புக் கோருகிறாரோ அவர் அல்லாஹ்வை மன்னிப்புமிக்கவனாகவும், நிகரிலா அன்பாளனாகவும் காண்பார்.125"/>
        <aya index="111"
            text="யார் பாவம் செய்கிறாரோ அவர் தனக்கு எதிராகவே அதைச் செய்கிறார். அல்லாஹ் நன்கறிந்தவனாகவும் நுண்ணறிவாளனாகவும் இருக்கிறான்."/>
        <aya index="112"
            text="ஒரு தவறோ அல்லது பாவமோ செய்துவிட்டுப் பிறகு அதைக் குற்றமற்றவர்மீது யார் சுமத்துகிறாரோ அவர், அவதூறையும் பகிரங்க பாவத்தையுமே சுமந்து கொண்டார்."/>
        <aya index="113"
            text="(நபியே!) அல்லாஹ்வின் அருளும், கருணையும் உம்மீது இல்லாதிருந்தால் அவர்களில் ஒரு பிரிவினர் உம்மை வழிகெடுக்க முனைந்திருப்பார்கள். அவர்கள் தம்மைத் தாமே வழிகெடுத்துக் கொள்கின்றனர். அவர்களால் உமக்கு எந்தத் தீங்கும் செய்ய முடியாது. அல்லாஹ் உம்மீது வேதத்தையும் ஞானத்தையும் அருளி, நீர் அறியாதவற்றை உமக்குக் கற்றுத் தந்தான். உம்மீதான அல்லாஹ்வின் அருள் மகத்தானதாக இருக்கிறது."/>
        <aya index="114"
            text="அவர்களுடைய இரகசியப் பேச்சுக்கள் அதிகமானவற்றில் எந்த நன்மையும் இல்லை. தர்மத்தையும், நற்காரியத்தையும், மக்களிடையே இணக்கம் ஏற்படுத்துவதையும் ஏவியவர்களைத் தவிர! அல்லாஹ்வின் திருப்தியை நாடி இவற்றைச் செய்வோருக்கு மகத்தான கூலியை வழங்குவோம்."/>
        <aya index="115"
            text="தனக்கு நேர்வழி தெளிவான பின்னரும் இத்தூதருக்கு மாறுசெய்து இறைநம்பிக்கையாளர்களின் வழி அல்லாததைப் பின்பற்றுபவரை அவர் செல்லும் வழியிலேயே விட்டு விடுவோம். பின்னர் நரகத்தில் அவரை நுழையச் செய்வோம். சேருமிடத்தில் அது கெட்டது."/>
        <aya index="116"
            text="தனக்கு இணை வைக்கப்படுவதை அல்லாஹ் மன்னிக்கவே மாட்டான். இதைத் தவிர வேறு எதையும், தான் நாடியோருக்கு மன்னிப்பான். அல்லாஹ்வுக்கு இணை வைப்பவன் தூரமான வழிகேட்டில் சென்று விட்டான்."/>
        <aya index="117"
            text="அவனை விட்டுவிட்டுப் பெண்(கடவுளர்)களையே அவர்கள் அழைக்கின்றனர். வரம்பு மீறிய ஷைத்தானைத் தவிர (வேறு யாரையும்) அவர்கள் அழைக்கவில்லை."/>
        <aya index="118, 119"
            text="அவனை அல்லாஹ் சபித்தான். &quot;நான் உன் அடியார்களில் குறிப்பிட்ட தொகையினரை எடுத்துக் கொண்டு அவர்களை வழிகெடுப்பேன். அவர்களிடம் தவறான எண்ணங்களை ஏற்படுத்துவேன். அவர்களுக்கு நான் ஏவுவேன்; அவர்கள் கால்நடைகளின் காதுகளை அறுப்பார்கள். மேலும் நான் அவர்களுக்கு ஏவுவேன்; அவர்கள் அல்லாஹ்வின் படைப்புகளில் மாற்றம் செய்வார்கள்&quot; என்று (ஷைத்தான்) கூறினான். யார் அல்லாஹ்வை விட்டுவிட்டு ஷைத்தானைப் பொறுப்பாளனாக்கிக் கொண்டானோ அவன் தெளிவான நஷ்டத்தை அடைந்து விட்டான்."/>
        <aya index="120"
            text="அவர்களுக்கு அவன் வாக்களித்து, அவர்களிடம் தவறான எண்ணங்களை ஏற்படுத்துகிறான். அவர்களுக்கு ஏமாற்றத்தைத் தவிர வேறெதையும் ஷைத்தான் வாக்களிக்கவில்லை."/>
        <aya index="121"
            text="அவர்களின் தங்குமிடம் நரகமாகும். அதிலிருந்து தப்பிச் செல்லுமிடத்தை அவர்கள் காண மாட்டார்கள்."/>
        <aya index="122"
            text="இறைநம்பிக்கை கொண்டு, நற்செயல்கள் செய்வோரை சொர்க்கங்களில் நுழையச் செய்வோம். அதன் கீழ் ஆறுகள் ஓடும். அதில் அவர்கள் என்றென்றும் நிரந்தரமாக இருப்பார்கள். அல்லாஹ்வின் வாக்குறுதி உண்மையானது. அல்லாஹ்வைவிட உண்மை சொல்பவன் யார்?"/>
        <aya index="123"
            text="நீங்கள் விரும்புவது போன்றோ, வேதமுடையோர் விரும்புவது போன்றோ (மறுமை நிகழ்வு) இருக்காது. தீமை செய்பவனுக்கு அதற்கான தண்டனை வழங்கப்படும். அவன் அல்லாஹ்வையன்றி தனக்குப் பாதுகாவலனையோ, உதவியாளனையோ காண மாட்டான்.126"/>
        <aya index="124"
            text="ஆணோ அல்லது பெண்ணோ, இறைநம்பிக்கையாளராக இருந்து நற்செயல்கள் செய்தால், அவர்கள் சொர்க்கத்தில் நுழைவார்கள். அவர்கள் சிறிதும் அநியாயம் செய்யப்பட மாட்டார்கள்."/>
        <aya index="125"
            text="நன்மை செய்பவராக, தனது முகத்தை அல்லாஹ்வுக்கு அடிபணியச் செய்து, சத்திய நெறியில் நின்ற இப்ராஹீமின் மார்க்கத்தைப் பின்பற்றியவரைவிட அழகிய மார்க்கமுடையவர் யார்? இப்ராஹீமை, அல்லாஹ் உற்ற நண்பராக எடுத்துக் கொண்டான்.127"/>
        <aya index="126"
            text="வானங்களில் உள்ளவையும் பூமியில் உள்ளவையும் அல்லாஹ்வுக்கே உரியன. ஒவ்வொரு பொருளையும் அல்லாஹ் சூழ்ந்தறிபவனாக இருக்கிறான்."/>
        <aya index="127"
            text="(நபியே!) பெண்களைப் பற்றி உம்மிடம் விளக்கம் கேட்கின்றனர். &quot;அவர்களைப் பற்றி அல்லாஹ் உங்களுக்கு விளக்குவான்&quot; என்று கூறுவீராக! மேலும், அநாதைப் பெண்களுக்கென (திருமணக் கொடையாக) விதிக்கப்பட்டதை அவர்களுக்கு வழங்காமல் அவர்களை நீங்கள் மணமுடிக்க விரும்புவது பற்றியும், சிறுவர்களில் பலவீனமானவர்கள் பற்றியும், அநாதைகள் விஷயத்தில் நீங்கள் நீதியை நிலைநாட்ட வேண்டும் என்பது பற்றியும் இவ்வேதத்தில் (முன்னரே) உங்களுக்கு எடுத்துரைக்கப்பட்டுள்ளது. நீங்கள் எந்த நன்மையைச் செய்தாலும் அதை அல்லாஹ் நன்கறிபவனாக இருக்கிறான்.128"/>
        <aya index="128"
            text="ஒரு பெண், தனது கணவனிடமிருந்து வெறுப்போ அல்லது புறக்கணிப்போ ஏற்படுமெனப் பயந்தால் அவ்விருவரும் தமக்கிடையே சிறந்த முறையில் சமாதானம் செய்து கொள்வது அவர்கள்மீது குற்றமில்லை. சமாதானமே சிறந்தது. (இயல்பாகவே) உள்ளங்கள் கஞ்சத்தனத்திற்கு உள்ளாக்கப்பட்டுள்ளன. நீங்கள் நன்மை செய்து, இறையச்சத்துடன் நடந்து கொண்டால் நீங்கள் செய்வதை அல்லாஹ் நன்கறிந்தவனாக இருக்கிறான்.129"/>
        <aya index="129"
            text="மனைவியருக்கிடையே நீதமாக நடக்க நீங்கள் விரும்பினாலும் அது உங்களால் அறவே இயலாது. எனினும், அந்தரத்தில் விடப்பட்டவளைப் போல் ஒருத்தியை விட்டுவிட்டு, (மற்றொருத்தியிடம்) முழுமையாகச் சாய்ந்து விடாதீர்கள்! நீங்கள் இணக்கமாகவும், இறையச்சத்துடனும் நடந்து கொண்டால் அல்லாஹ் மிக்க மன்னிப்பவனாகவும், நிகரிலா அன்பாளனாகவும் இருக்கிறான்."/>
        <aya index="130"
            text="அவ்விருவரும் பிரிந்து விட்டால் ஒவ்வொருவரையும் அல்லாஹ் தனது தாராளத் தன்மையால் போதுமாக்கி வைப்பான். அல்லாஹ் விசாலமானவனாகவும், நுண்ணறிவாளனாகவும் இருக்கிறான்."/>
        <aya index="131"
            text="வானங்களில் உள்ளவையும், பூமியில் உள்ளவையும் அல்லாஹ்வுக்கே உரியவை. &quot;அல்லாஹ்வை அஞ்சுங்கள்!&quot; என்று உங்களுக்கு முன்னர் வேதம் வழங்கப்பட்டோருக்கும், உங்களுக்கும் அறிவுறுத்தியுள்ளோம். நீங்கள் மறுத்தால், வானங்களில் உள்ளவையும், பூமியில் உள்ளவையும் அல்லாஹ்வுக்கே உரியவை. அல்லாஹ் தேவைகளற்றவனாகவும், புகழுக்குரியவனாகவும் இருக்கிறான்."/>
        <aya index="132"
            text="வானங்களில் உள்ளவையும், பூமியில் உள்ளவையும் அல்லாஹ்வுக்கே உரியவை. பொறுப்பேற்பதில் அல்லாஹ் போதுமானவன்."/>
        <aya index="133"
            text="மனிதர்களே! அவன் நாடினால் உங்களைப் போக்கிவிட்டு, மற்றவர்களைக் கொண்டு வருவான். அல்லாஹ் இதற்கு ஆற்றலுடையவனாகவே இருக்கிறான்."/>
        <aya index="134"
            text="இவ்வுலகின் பலனை எவரேனும் விரும்பினால், இம்மை மற்றும் மறுமையின் பலன் அல்லாஹ்விடமே உள்ளது. அல்லாஹ் செவியுறுபவனாகவும், பார்ப்பவனாகவும் இருக்கிறான்."/>
        <aya index="135"
            text="இறைநம்பிக்கை கொண்டோரே! நீங்கள் நீதியை நிலைநாட்டுவோராக ஆகி விடுங்கள். உங்களுக்கோ, பெற்றோருக்கோ, உறவினர்களுக்கோ எதிராக இருந்தாலும் அல்லாஹ்வுக்காகவே சாட்சியாளராகி விடுங்கள். (யாருக்காகச் சாட்சி சொல்கிறீர்களோ அவர்) செல்வந்தராக இருந்தாலோ அல்லது ஏழையாக இருந்தாலோ அவ்விருவருக்கும் (உதவ) அல்லாஹ்வே மிகத் தகுதியானவன். எனவே நீதி செலுத்துவதில் சுய விருப்பத்தைப் பின்பற்றாதீர்கள்! நீங்கள் மாற்றிக் கூறினாலோ அல்லது (சாட்சி கூற) மறுத்தாலோ நீங்கள் செய்வதை அல்லாஹ் நன்கறிபவனாக இருக்கிறான்."/>
        <aya index="136"
            text="இறைநம்பிக்கை கொண்டோரே! அல்லாஹ்வையும், அவனது தூதரையும், அவன் தனது தூதருக்கு அருளிய இவ்வேதத்தையும், இதற்கு முன்னர் அருளிய வேதங்களையும் நம்புங்கள்! அல்லாஹ்வையும், அவனது வானவர்களையும், அவனது வேதங்களையும், அவனது தூதர்களையும், இறுதி நாளையும் மறுப்பவர் தூரமான வழிகேட்டில் சென்று விட்டார்."/>
        <aya index="137"
            text="(முதலில்) இறைநம்பிக்கை கொண்டு, (அதன்) பின்பு மறுத்து, மீண்டும் இறைநம்பிக்கை கொண்டு, (அதன்) பின்பு மறுத்து, பின்னர் இறைமறுப்பை யார் அதிகரித்துக் கொண்டார்களோ அவர்களை அல்லாஹ் மன்னிப்பவனாக இல்லை; அவர்களைச் சரியான வழியில் செலுத்துபவனாகவும் இல்லை."/>
        <aya index="138"
            text="நயவஞ்சகர்களுக்குத் துன்புறுத்தும் வேதனை உண்டு என அவர்களிடம் நற்செய்தி கூறுவீராக!"/>
        <aya index="139"
            text="இத்தகையோர் இறைநம்பிக்கையாளர்களை விட்டுவிட்டு, இறைமறுப்பாளர்களை நேசர்களாக்கிக் கொள்கின்றனர். அவர்களிடம் இவர்கள் கண்ணியத்தைத் தேடுகிறார்களா? கண்ணியம் அனைத்தும் அல்லாஹ்வுக்கே உரியது."/>
        <aya index="140"
            text="&quot;அல்லாஹ்வின் வசனங்கள் மறுக்கப்படுவதையும், அவை கேலி செய்யப்படுவதையும் நீங்கள் செவியுற்றால், அதுவல்லாத வேறு விஷயத்தில் அவர்கள் ஈடுபடும் வரை அவர்களுடன் நீங்கள் அமராதீர்கள்! அப்படிச் செய்தால் நீங்களும் அவர்களைப் போன்றவர்களே!&quot; என அவன் இவ்வேத்தில் உங்களுக்கு அருளியுள்ளான். நயவஞ்சகர்கள், இறைமறுப்பாளர்கள் அனைவரையும் நரகத்தில் அல்லாஹ் ஒன்றுசேர்ப்பான்."/>
        <aya index="141"
            text="உங்கள் விஷயத்தில் அவர்கள் எதிர்பார்த்துக் கொண்டிருக்கின்றனர். அல்லாஹ்விடமிருந்து உங்களுக்கு வெற்றி கிடைக்குமென்றால் &quot;நாங்கள் உங்களுடன் இருக்கவில்லையா?&quot; என்று கூறுகின்றனர். இறைமறுப்பாளர்களுக்கு வெற்றி கிடைத்தால் (அவர்களிடம்) &quot;நாங்கள் உங்களைவிடவும் மிகைத்திருக்கவில்லையா? (அப்படியிருந்தும்) இறைநம்பிக்கை கொண்டோரிடமிருந்து உங்களைப் பாதுகாக்கவில்லையா?&quot; என்று கூறுகின்றனர். அல்லாஹ் உங்களுக்கிடையே மறுமை நாளில் தீர்ப்பளிப்பான். இறைநம்பிக்கை கொண்டோருக்கு எதிராக எந்த வழியையும் இறைமறுப்பாளர்களுக்கு அல்லாஹ் ஏற்படுத்தவில்லை."/>
        <aya index="142"
            text="நயவஞ்சகர்கள் அல்லாஹ்வை ஏமாற்ற நினைக்கின்றனர். ஆனால் அவன் அவர்களை ஏமாற்றக் கூடியவன். அவர்கள் தொழுகையில் நின்றால் சோம்பேறிகளாகவும், மக்களுக்குக் காட்டுவதற்காகவும் நிற்கின்றனர். அவர்கள் மிகக் குறைவாகவே தவிர அல்லாஹ்வை நினைப்பதில்லை.130"/>
        <aya index="143"
            text="இவர்களுடனும் இல்லை; அவர்களுடனும் இல்லை. இதற்கிடையில் அவர்கள் தத்தளித்துக் கொண்டிருக்கின்றனர். யாரை அல்லாஹ் வழிகேட்டில் விட்டுவிட்டானோ அவனுக்கு எந்த வழியையும் நீர் காண மாட்டீர்.131"/>
        <aya index="144"
            text="இறைநம்பிக்கை கொண்டோரே! இறைநம்பிக்கையாளர்களை விட்டுவிட்டு, இறைமறுப்பாளர்களை நேசர்களாக்கிக் கொள்ளாதீர்கள்! உங்களுக்கே எதிராகத் தெளிவான ஆதாரத்தை அல்லாஹ்விடம் ஏற்படுத்த விரும்புகிறீர்களா?"/>
        <aya index="145"
            text="நயவஞ்சகர்கள் நரகத்தின் அடித்தளத்தில் இருப்பார்கள். அவர்களுக்கு எந்த உதவியாளரையும் நீர் காணவே மாட்டீர்."/>
        <aya index="146"
            text="பாவ மன்னிப்புக் கோரி, தம்மைச் சீர்திருத்தி, அல்லாஹ்வைப் பற்றிப் பிடித்து, தமது மார்க்கத்தை அல்லாஹ்வுக்கு மட்டுமே உரியதாக்கியோரைத் தவிர! இவர்கள் இறைநம்பிக்கையாளர்களுடன் இருப்பார்கள். அல்லாஹ், இறைநம்பிக்கையாளர்களுக்கு மகத்தான கூலியை வழங்குவான்."/>
        <aya index="147"
            text="நீங்கள் இறைநம்பிக்கை கொண்டு, நன்றி செலுத்தினால் உங்களைத் தண்டித்து அல்லாஹ் என்ன செய்யப் போகிறான்? அல்லாஹ் நன்றி பாராட்டுபவனாகவும் நன்கறிந்தவனாகவும் இருக்கிறான்."/>
        <aya index="148"
            text="அநியாயம் செய்யப்பட்டவரைத் தவிர (மற்றவர்கள்) கெட்ட வார்த்தையைப் பகிரங்கமாகக் கூறுவதை அல்லாஹ் விரும்ப மாட்டான். அல்லாஹ் செவியுறுபவனாகவும், நன்கறிந்தவனாகவும் இருக்கிறான்.132"/>
        <aya index="149"
            text="நன்மையை நீங்கள் வெளிப்படையாகச் செய்தாலோ, அதை மறைத்துச் செய்தாலோ அல்லது (மற்றவர் உங்களுக்குச் செய்த) தீமையை நீங்கள் மன்னித்தாலோ அல்லாஹ் மன்னிப்பவனாகவும், ஆற்றல் மிக்கவனாகவும் இருக்கிறான்."/>
        <aya index="150, 151"
            text="அல்லாஹ்வையும், அவனது தூதர்களையும் மறுத்து, அல்லாஹ்வுக்கும், அவனது தூதர்களுக்குமிடையில் வேறுபாடு காட்ட எண்ணி, &quot;(தூதர்களில்) சிலரை நம்புவோம்; சிலரை மறுப்போம்&quot; என்று கூறி, அதற்கு இடைப்பட்ட ஒரு வழியை உருவாக்க யார் விரும்புகிறார்களோ அவர்களே உண்மையில் இறைமறுப்பாளர்கள். இந்த இறைமறுப்பாளர்களுக்கு இழிவுதரும் வேதனையைத் தயார்படுத்தியுள்ளோம்."/>
        <aya index="152"
            text="யார் அல்லாஹ்வையும், அவனது தூதர்களையும் நம்பி, அவர்களில் எவருக்கிடையிலும் வேறுபாடு காட்டவில்லையோ அவர்களுக்கு, அவர்களின் கூலிகளை அவன் வழங்குவான். அல்லாஹ் மன்னிப்புமிக்கவனாகவும், நிகரிலா அன்பாளனாகவும் இருக்கிறான்."/>
        <aya index="153"
            text="(நபியே!) தங்கள்மீது வானத்திலிருந்து ஒரு வேதத்தை நீர் இறக்க வேண்டும் என வேதமுடையோர் உம்மிடம் கேட்கின்றனர். அவர்கள் இதைவிடப் பெரியதை மூஸாவிடம் கேட்டனர். &quot;எங்களுக்கு அல்லாஹ்வை நேரடியாகக் காட்டுவீராக!&quot; என்று கூறினர். அவர்களின் அநியாயத்தின் காரணமாக அவர்களை இடிமுழக்கம் தாக்கியது. பிறகு தம்மிடம் தெளிவான சான்றுகள் வந்த பின்னரும் காளைக் கன்றை(க் கடவுளாக) எடுத்துக் கொண்டனர். அதை நாம் மன்னித்தோம். மூஸாவுக்குத் தெளிவான ஆதாரத்தை வழங்கினோம்."/>
        <aya index="154"
            text="அவர்களிடம் உறுதிமொழி வாங்குவதற்காக அவர்களுக்கு மேலே தூர் மலையை உயர்த்தினோம். &quot;நுழைவாயிலில் பணிந்தவர்களாக நுழையுங்கள்!&quot; என்று அவர்களிடம் கூறினோம். &quot;சனிக்கிழமையில் வரம்பு மீறாதீர்கள்!&quot; என்றும் அவர்களிடம் கூறினோம். மேலும் அவர்களிடமிருந்து கடும் உறுதிமொழியை எடுத்தோம்."/>
        <aya index="155"
            text="தமது உடன்படிக்கையை அவர்கள் முறித்ததாலும், அல்லாஹ்வின் வசனங்களை மறுத்ததாலும், நபிமார்களை அநியாயமாகக் கொன்றதாலும், &quot;எங்கள் உள்ளங்கள் திரையிடப்பட்டுள்ளன&quot; என்று கூறியதாலும் (அவர்களைச் சபித்தோம்.) மேலும் அவர்களின் இறைமறுப்பின் காரணமாக அவர்களின் உள்ளங்களில் அல்லாஹ் முத்திரையிட்டான். எனவே சிலரைத் தவிர அவர்கள் இறைநம்பிக்கை கொள்ள மாட்டார்கள்."/>
        <aya index="156, 157"
            text="அவர்களின் இறைமறுப்பாலும், மர்யமின்மீது பயங்கரமான அவதூறை அவர்கள் கூறியதாலும், &quot;அல்லாஹ்வின் தூதரும் மர்யமின் மகனுமாகிய ஈஸா எனும் மஸீஹை நாங்கள்தான் கொன்றோம்&quot; என்ற அவர்களின் கூற்றாலும் (அவர்களைச் சபித்தோம்.) அவர்கள் அவரைக் கொல்லவுமில்லை; சிலுவையில் அறையவுமில்லை. மாறாக, அவர்களுக்கு (ஈஸாவைப் போன்று) ஒருவர் தோற்றத்தில் ஒப்பாக்கப்பட்டார். இதில் கருத்துவேறுபாடு கொண்டவர்கள் அதுகுறித்து சந்தேகத்திலேயே உள்ளனர். யூகத்தைப் பின்பற்றுவதைத் தவிர அவர்களுக்கு இதில் எந்த அறிவுமில்லை. உறுதியாக அவர்கள் அவரைக் கொல்லவில்லை."/>
        <aya index="158"
            text="மாறாக, அல்லாஹ் அவரைத் தன்னளவில் உயர்த்திக் கொண்டான். அல்லாஹ் மிகைத்தவனாகவும், நுண்ணறிவாளனாகவும் இருக்கிறான்."/>
        <aya index="159"
            text="(ஈஸாவாகிய) அவர் இறப்பதற்கு முன்னர், வேதமுடையோர் எவரும் அவரை நம்பிக்கை கொள்ளாமல் இருக்க மாட்டார்கள். அவர் மறுமை நாளில் அவர்களுக்குச் சாட்சியாக இருப்பார்.133"/>
        <aya index="160, 161"
            text="யூதர்களின் அநியாயத்தாலும், அவர்கள் அல்லாஹ்வின் பாதையை விட்டும் அதிகமானோரைத் தடுத்ததாலும், வட்டி வாங்குவது அவர்களுக்குத் தடுக்கப்பட்டிருந்தும் அதை அவர்கள் வாங்கியதாலும், மக்களுடைய செல்வங்களைத் தவறான முறையில் அவர்கள் சாப்பிட்டதாலும் அவர்களுக்கு அனுமதிக்கப்பட்டிருந்த நல்லவற்றை அவர்களுக்குத் தடை செய்தோம். அவர்களில் இறைமறுப்பாளர்களுக்குத் துன்புறுத்தும் வேதனையைத் தயார்படுத்தியுள்ளோம்."/>
        <aya index="162"
            text="எனினும், அவர்களில் கல்வியில் தேர்ந்தவர்கள் மற்றும் இறைநம்பிக்கையாளர்கள் உமக்கு அருளப்பட்டதையும், உமக்கு முன்னர் அருளப்பட்டதையும் நம்புகின்றனர். தொழுகையை நிலைநாட்டி, ஸகாத்தையும் கொடுக்கின்றனர். அல்லாஹ்வையும், இறுதி நாளையும் நம்புகின்றனர். இவர்களுக்கே மகத்தான கூலியை வழங்குவோம்."/>
        <aya index="163"
            text="நூஹுக்கும் அவருக்குப் பின்னர் வந்த நபிமார்களுக்கும் வஹீ அறிவித்தது போன்றே (நபியே!) உமக்கும் வஹீ அறிவித்தோம். மேலும் இப்ராஹீம், இஸ்மாயீல், இஸ்ஹாக், யஃகூப் மற்றும் (அவரது) வழித்தோன்றல்களுக்கும், ஈஸா, அய்யூப், யூனுஸ், ஹாரூன், சுலைமான் ஆகியோருக்கும் வஹீ அறிவித்தோம். தாவூதுக்கு ஸபூர் வேதத்தை வழங்கினோம்."/>
        <aya index="164"
            text="இதற்கு முன் சில தூதர்களின் வரலாற்றை உமக்கு அறிவித்துள்ளோம். சில தூதர்களின் வரலாற்றை உமக்கு நாம் அறிவிக்கவில்லை. மூஸாவிடம் உறுதியாக அல்லாஹ் பேசியுள்ளான்.134"/>
        <aya index="165"
            text="நற்செய்தி கூறி, எச்சரிக்கை செய்வோராகவே தூதர்கள் (அனுப்பப்பட்டு) உள்ளனர். அத்தூதர்கள் வந்த பிறகு அல்லாஹ்வுக்கு எதிராக எந்த ஆதாரமும் மக்களுக்கு இருக்கக்கூடாது என்பதே இதற்குக் காரணம். அல்லாஹ் மிகைத்தவனாகவும், நுண்ணறிவாளனாகவும் இருக்கிறான்."/>
        <aya index="166"
            text="எனினும், அல்லாஹ் உமக்கு அருளியதை, தன் ஞானத்தைக் கொண்டே அருளினான் என்பதற்கு அவனே சாட்சியாக இருக்கிறான். வானவர்களும் சாட்சி கூறுகின்றனர். சாட்சியாக இருக்க அல்லாஹ்வே போதுமானவன்."/>
        <aya index="167"
            text="யார் (அல்லாஹ்வை) மறுத்து, அல்லாஹ்வின் பாதையை விட்டும் (மக்களைத்) தடுக்கிறார்களோ அவர்கள் தூரமான வழிகேட்டில் சென்று விட்டனர்."/>
        <aya index="168, 169"
            text="யார் (அல்லாஹ்வை) மறுத்து, அநியாயம் செய்கிறார்களோ அவர்களை அல்லாஹ் மன்னிப்பவனாக இல்லை; அவர்களுக்கு நரகத்தின் வழியைத் தவிர (வேறு) வழியைக் காட்டுபவனாகவும் இல்லை. அதில் அவர்கள் என்றென்றும் நிரந்தரமாக இருப்பார்கள். இது அல்லாஹ்வுக்கு எளிதானது."/>
        <aya index="170"
            text="&quot;மக்களே! உங்கள் இறைவனிடமிருந்து இத்தூதர் உண்மையுடன் உங்களிடம் வந்துள்ளார். எனவே நம்பிக்கை கொள்ளுங்கள்! (அதுவே) உங்களுக்கு நல்லது. நீங்கள் மறுத்தால், வானங்களிலும் பூமியிலும் உள்ளவை அல்லாஹ்வுக்கே உரியவை. அல்லாஹ் நன்கறிந்தவனாகவும், நுண்ணறிவாளனாகவும் இருக்கிறான்."/>
        <aya index="171"
            text="வேதமுடையோரே! உங்கள் மார்க்கத்தில் எல்லை மீறாதீர்கள்! அல்லாஹ்வின்மீது உண்மையே கூறுங்கள்! மர்யமின் மகன் ஈஸா எனும் மஸீஹ் அல்லாஹ்வின் தூதரும் அவனது வார்த்தையுமாவார். அந்த வார்த்தையை அவன் மர்யமிடம் போட்டான். அவர் அவனிடமிருந்துள்ள உயிரும் ஆவார். எனவே, அல்லாஹ்வையும் அவனது தூதர்களையும் நம்பிக்கை கொள்ளுங்கள்! &quot;மூன்று (கடவுள்)&quot; என்று கூறாதீர்கள்! விலகிக் கொள்ளுங்கள்! (அதுவே) உங்களுக்குச் சிறந்தது. அல்லாஹ் மட்டுமே ஒரே கடவுள். தனக்கு மகனை ஏற்படுத்திக் கொள்வதை விட்டும் அவன் தூயவன். வானங்களில் உள்ளவையும் பூமியில் உள்ளவையும் அவனுக்கே உரியவை. பொறுப்பேற்க அல்லாஹ்வே போதுமானவன்.135"/>
        <aya index="172"
            text="மஸீஹும், நெருக்கமான வானவர்களும் அல்லாஹ்வுக்கு அடிமையாக இருப்பதை விட்டும் பெருமையடிக்க மாட்டார்கள். அவனுக்கு அடிமையாக இருப்பதை விட்டும் பெருமையடித்து, கர்வம் கொள்வோர் அனைவரையும் அவன் தன்னிடம் ஒன்று சேர்ப்பான்."/>
        <aya index="173"
            text="இறைநம்பிக்கை கொண்டு, நற்செயல்கள் செய்தோருக்கு அவர்களின் கூலிகளை அவன் முழுமையாக வழங்குவான். அவர்களுக்குத் தனது அருளை அதிகப்படுத்துவான். யார் பெருமையடித்து, கர்வம் கொள்கிறார்களோ அவர்களைத் துன்புறுத்தும் வேதனையால் தண்டிப்பான். அல்லாஹ்வையன்றி தமக்கு எந்தப் பாதுகாவலனையும் உதவியாளனையும் அவர்கள் காண மாட்டார்கள்."/>
        <aya index="174"
            text="மனிதர்களே! உங்கள் இறைவனிடமிருந்து தெளிவான சான்று உங்களிடம் வந்துவிட்டது. மேலும் உங்களுக்குத் தெளிவான ஒளியை இறக்கியுள்ளோம்."/>
        <aya index="175"
            text="யார் அல்லாஹ்வை நம்பி, அவனைப் பற்றிப் பிடிக்கிறாரோ அவரை அவன் தனது கருணையிலும், அருளிலும் நுழையச் செய்வான். அவர்களுக்கு, தன்னிடம் வருவதற்குரிய நேரான வழியைக் காட்டுவான்."/>
        <aya index="176"
            text="(நபியே!) கலாலா பற்றி உம்மிடம் விளக்கம் கேட்கின்றனர். &quot;அல்லாஹ் உங்களுக்கு விளக்குகிறான்&quot; எனக் கூறுவீராக! மகன் இல்லாமல் ஒருவர் மரணித்து, அவருக்கு ஒரு சகோதரி (மட்டும்) இருந்தால் அவர் விட்டுச் சென்றதில் பாதி அவளுக்கு உண்டு. (ஒரு பெண் மரணிக்கும்போது) அவளுக்கு மகன் இல்லாவிட்டால் அவ(ளது சகோதர)ன் அவளுக்கு வாரிசாவான். இரண்டு சகோதரிகள் இருந்தால் அவர் விட்டுச் சென்றதில் மூன்றில் இரண்டு பங்கு அவ்விருவருக்கும் உண்டு. உடன்பிறந்தோரில் ஆண்களும் பெண்களும் இருந்தால், இரண்டு பெண்களின் பங்கைப் போன்றது ஓர் ஆணுக்குக் கிடைக்கும். நீங்கள் வழிதவறாமல் இருப்பதற்காக அல்லாஹ் உங்களுக்குத் தெளிவுபடுத்துகிறான். அல்லாஹ் ஒவ்வொரு பொருளையும் நன்கறிந்தவனாக இருக்கிறான்.136"/>
        <aya index="176"
            text="(நபியே!) கலாலா பற்றி உம்மிடம் விளக்கம் கேட்கின்றனர். &quot;அல்லாஹ் உங்களுக்கு விளக்குகிறான்&quot; எனக் கூறுவீராக! மகன் இல்லாமல் ஒருவர் மரணித்து, அவருக்கு ஒரு சகோதரி (மட்டும்) இருந்தால் அவர் விட்டுச் சென்றதில் பாதி அவளுக்கு உண்டு. (ஒரு பெண் மரணிக்கும்போது) அவளுக்கு மகன் இல்லாவிட்டால் அவ(ளது சகோதர)ன் அவளுக்கு வாரிசாவான். இரண்டு சகோதரிகள் இருந்தால் அவர் விட்டுச் சென்றதில் மூன்றில் இரண்டு பங்கு அவ்விருவருக்கும் உண்டு. உடன்பிறந்தோரில் ஆண்களும் பெண்களும் இருந்தால், இரண்டு பெண்களின் பங்கைப் போன்றது ஓர் ஆணுக்குக் கிடைக்கும். நீங்கள் வழிதவறாமல் இருப்பதற்காக அல்லாஹ் உங்களுக்குத் தெளிவுபடுத்துகிறான். அல்லாஹ் ஒவ்வொரு பொருளையும் நன்கறிந்தவனாக இருக்கிறான்.136"/>
        <aya index="176"
            text="(நபியே!) கலாலா பற்றி உம்மிடம் விளக்கம் கேட்கின்றனர். &quot;அல்லாஹ் உங்களுக்கு விளக்குகிறான்&quot; எனக் கூறுவீராக! மகன் இல்லாமல் ஒருவர் மரணித்து, அவருக்கு ஒரு சகோதரி (மட்டும்) இருந்தால் அவர் விட்டுச் சென்றதில் பாதி அவளுக்கு உண்டு. (ஒரு பெண் மரணிக்கும்போது) அவளுக்கு மகன் இல்லாவிட்டால் அவ(ளது சகோதர)ன் அவளுக்கு வாரிசாவான். இரண்டு சகோதரிகள் இருந்தால் அவர் விட்டுச் சென்றதில் மூன்றில் இரண்டு பங்கு அவ்விருவருக்கும் உண்டு. உடன்பிறந்தோரில் ஆண்களும் பெண்களும் இருந்தால், இரண்டு பெண்களின் பங்கைப் போன்றது ஓர் ஆணுக்குக் கிடைக்கும். நீங்கள் வழிதவறாமல் இருப்பதற்காக அல்லாஹ் உங்களுக்குத் தெளிவுபடுத்துகிறான். அல்லாஹ் ஒவ்வொரு பொருளையும் நன்கறிந்தவனாக இருக்கிறான்.136"/>
    </sura>
    <sura index="5" name="">
        <aya index="1"
            text="இறைநம்பிக்கை கொண்டோரே! உடன்படிக்கைகளை நிறைவேற்றுங்கள்.137 (இவ்வேதத்தில்) எவை உங்களுக்குக் கூறப்படுகின்றனவோ அவற்றைத் தவிர ஆடு, மாடு, ஒட்டகம் ஆகிய கால்நடைகள் உங்களுக்கு அனுமதிக்கப்பட்டுள்ளன. எனினும் நீங்கள் இஹ்ராமில் இருக்கும்போது வேட்டையாட அனுமதி இல்லை. தான் விரும்பியதை அல்லாஹ் சட்டமாக்குகிறான்.138"/>
        <aya index="2"
            text="இறைநம்பிக்கை கொண்டோரே! அல்லாஹ் ஏற்படுத்திய அடையாளங்கள், புனித மாதம், பலிப் பிராணி, மாலையிடப்பட்ட பலிப் பிராணிகள், தமது இறைவனின் அருளையும், பொருத்தத்தையும் தேடி இந்தப் புனித ஆலயத்தை நாடி வருவோர் ஆகிய(வை தொடர்பாக அல்லாஹ் தடுத்த)வற்றை ஆகுமாக்கிக் கொள்ளாதீர்கள்!139 நீங்கள் இஹ்ராமிலிருந்து விடுபட்டால் வேட்டையாடிக்கொள்ளுங்கள்! மஸ்ஜிதுல் ஹராமை விட்டும் உங்களை யார் தடுத்தார்களோ அந்தச் சமுதாயத்தின்மீதான வெறுப்பு, உங்களை வரம்பு மீறுவதற்குத் தூண்ட வேண்டாம்! நன்மையிலும் இறையச்சத்திலும் ஒருவருக்கொருவர் உதவி செய்து கொள்ளுங்கள்! பாவத்திலும் பகைமையிலும் ஒருவருக்கொருவர் உதவி செய்து கொள்ளாதீர்கள்! அல்லாஹ்வை அஞ்சிக் கொள்ளுங்கள்! அல்லாஹ் கடுமையாகத் தண்டிப்பவன்.140"/>
        <aya index="3"
            text="(தாமாகச்) செத்தவை, (ஓட்டப்பட்ட) இரத்தம், பன்றியின் இறைச்சி, அல்லாஹ் அல்லாதவற்றின் பெயர் கூறப்பட்டவை ஆகியவை உங்களுக்குத் தடை செய்யப்பட்டுள்ளன. கழுத்து நெறிபட்டவை, அடிபட்டவை, (மேலிருந்து) உருண்டு விழுந்தவை, கொம்பால் முட்டப்பட்டவை, வேட்டையாடும் பிராணிகள் கடித்தவை ஆகியவற்றில் (அவை இறக்கும் முன்) நீங்கள் (முறைப்படி) அறுத்தவற்றைத் தவிர (இவற்றில் செத்தவையும்), பலிபீடங்களில் அறுக்கப்பட்டவையும் (தடுக்கப்பட்டுள்ளன.) அம்புகள் மூலம் நீங்கள் குறி கேட்பதும் (தடுக்கப்பட்டுள்ளது.) இது பாவச் செயலாகும். இன்று இறைமறுப்பாளர்கள் உங்கள் மார்க்கத்(தை அழித்து விடலாம் என்ப)தில் நம்பிக்கையிழந்து விட்டனர். எனவே அவர்களுக்கு அஞ்சாதீர்கள்! எனக்கே அஞ்சுங்கள்! இன்று உங்கள் மார்க்கத்தை உங்களுக்கு முழுமைப்படுத்தி விட்டேன். எனது அருட்கொடையை உங்களுக்கு நிறைவாக்கி விட்டேன். இஸ்லாத்தை உங்களுக்குரிய மார்க்கமாகப் பொருந்திக் கொண்டேன். பாவச்செயல் செய்யும் எண்ணமின்றிப் பசியால் யாரேனும் நிர்ப்பந்திக்கப்பட்டால் அல்லாஹ் மன்னிப்புமிக்கவன்; நிகரிலா அன்பாளன்.141"/>
        <aya index="4"
            text="தமக்கு அனுமதிக்கப்பட்டவை எவை என உம்மிடம் கேட்கின்றனர். &quot;தூய்மையானவையும், அல்லாஹ் உங்களுக்குக் கற்றுத் தந்தவாறு நீங்கள் பயிற்சியளித்த வேட்டைப் பிராணிகள் வேட்டையாடியவையும் உங்களுக்கு அனுமதிக்கப்பட்டுள்ளன. எனவே, அவை உங்களுக்காகப் பிடித்துக் கொண்டு வந்தவற்றை உண்ணுங்கள்!&quot; என்று கூறுவீராக! (வேட்டைக்கு அனுப்பும்போது) அதில் அல்லாஹ்வின் பெயரைக் கூறுங்கள்! அல்லாஹ்வை அஞ்சுங்கள்! அல்லாஹ் விரைந்து விசாரிப்பவன்.142"/>
        <aya index="5"
            text="இன்றைய தினம், தூய்மையானவை உங்களுக்கு அனுமதிக்கப்பட்டுள்ளன. வேதம் வழங்கப்பட்டோரின் உணவு உங்களுக்கு அனுமதி; உங்கள் உணவு அவர்களுக்கு அனுமதியாகும். இறைநம்பிக்கை கொண்ட ஒழுக்கமான பெண்களையும், உங்களுக்கு முன் வேதம் வழங்கப்பட்டோரிலுள்ள ஒழுக்கமான பெண்களையும் விபச்சாரமாகவோ, கள்ளக் காதலாகவோ இல்லாமல் அவர்களுக்குரிய திருமணக் கொடைகளைக் கொடுத்து திருமணம் செய்து கொள்வதும் (அனுமதிக்கப்பட்டுள்ளது.) இறைநம்பிக்கையை யார் மறுக்கிறாரோ அவரது நற்செயல்கள் அழிந்து விடும். அவர் மறுமையில் நஷ்டமடைந்தோரில் இருப்பார்."/>
        <aya index="6"
            text="இறைநம்பிக்கை கொண்டோரே! நீங்கள் தொழுகைக்குத் தயாரானால் உங்கள் முகங்களையும், முழங்கைகள்வரை உங்கள் கைகளையும் கழுவிக் கொள்ளுங்கள்! உங்கள் தலைகளைத் தடவிக் கொள்ளுங்கள்! கணுக்கால்கள்வரை உங்கள் கால்களையும் (கழுவிக் கொள்ளுங்கள்!) நீங்கள் குளிப்புக் கடமையானோராக இருந்தால் குளித்துக் கொள்ளுங்கள்! நீங்கள் நோயாளிகளாகவோ, பயணத்திலோ இருந்தால் அல்லது உங்களில் ஒருவர் கழிப்பறையிலிருந்து வந்தால் அல்லது (உடலுறவின் மூலம்) பெண்களைத் தீண்டியிருந்தால் (தூய்மை செய்யத்) தண்ணீர் கிடைக்காதபோது சுத்தமான மண்ணைக் கொண்டு உங்கள் முகங்களிலும், கைகளிலும் தடவி 'தயம்மும்' செய்து கொள்ளுங்கள்! உங்களுக்கு எவ்வித சிரமத்தையும் ஏற்படுத்த அல்லாஹ் விரும்பவில்லை. மாறாக, நீங்கள் நன்றி செலுத்துவதற்காக உங்களைத் தூய்மைப்படுத்தவும், தனது அருட்கொடையை உங்களுக்கு நிறைவாக்கவுமே விரும்புகிறான்.143"/>
        <aya index="7"
            text="அல்லாஹ், உங்கள்மீது புரிந்துள்ள அருட்கொடையையும், உங்களிடம் அவன் எதை உறுதிமொழியாகப் பெற்றானோ அந்த உடன்படிக்கையையும் நினைத்துப் பாருங்கள். அப்போது &quot;செவியுற்றோம், கட்டுப்பட்டோம்&quot; என்று கூறினீர்கள். அல்லாஹ்வை அஞ்சுங்கள்! உள்ளங்களில் உள்ளவற்றை அல்லாஹ் நன்கறிந்தவன்."/>
        <aya index="8"
            text="இறைநம்பிக்கை கொண்டோரே! அல்லாஹ்வுக்காக (உண்மையை) நிலைநாட்டுவோராகவும், நீதிக்குச் சாட்சி கூறுவோராகவும் ஆகிவிடுங்கள். ஒரு சமுதாயத்தின்மீதுள்ள வெறுப்பு நீங்கள் நீதி செலுத்தாமலிருக்க உங்களைத் தூண்ட வேண்டாம். நீதி செலுத்துங்கள்! அதுவே இறையச்சத்திற்கு மிக நெருக்கமானது. அல்லாஹ்வை அஞ்சுங்கள்! நீங்கள் செய்வதை அல்லாஹ் நன்கறிந்தவன்."/>
        <aya index="9"
            text="யார் இறைநம்பிக்கை கொண்டு, நற்செயல்கள் செய்கிறார்களோ அவர்களுக்கு மன்னிப்பும் மகத்தான கூலியும் உள்ளது என அல்லாஹ் வாக்களித்துள்ளான்."/>
        <aya index="10"
            text="யார் (நம்மை) மறுத்து, நமது வசனங்களைப் பொய்யெனக் கூறினார்களோ அவர்களே நரகவாசிகள்."/>
        <aya index="11"
            text="இறைநம்பிக்கை கொண்டோரே! ஒரு கூட்டத்தினர் உங்களுக்கு எதிராகத் தமது கைகளை நீட்டத் தீர்மானித்தபோது, அவர்களின் கைகளை உங்களை விட்டும் தடுத்து, அல்லாஹ் உங்களுக்குச் செய்த அருளை நினைத்துப் பாருங்கள்! அல்லாஹ்வை அஞ்சிக் கொள்ளுங்கள்! இறைநம்பிக்கையாளர்கள் அல்லாஹ்வின் மீதே முழு நம்பிக்கை வைக்க வேண்டும்."/>
        <aya index="12"
            text="இஸ்ராயீலின் வழித்தோன்றல்களிடம் அல்லாஹ் வாக்குறுதி வாங்கினான். அவர்களில் பன்னிரண்டு தலைவர்களை அனுப்பினோம். &quot;நான் உங்களுடன் இருக்கிறேன். நீங்கள் தொழுகையை நிலைநாட்டி, ஸகாத்தைக் கொடுத்து, என்னுடைய தூதர்களை நம்பிக்கை கொண்டு, அவர்களுக்கு உதவி புரிந்து, அல்லாஹ்வுக்கு அழகிய கடனும் கொடுத்தால் உங்களை விட்டும் உங்களது தீமைகளை அழிப்பேன். உங்களைச் சொர்க்கங்களில் நுழையச் செய்வேன். அவற்றின்கீழ் ஆறுகள் ஓடும். இதற்குப் பின்னரும் உங்களில் யார் மறுக்கிறாரோ அவர் நேர்வழி தவறிவிட்டார்&quot; என்று அல்லாஹ் கூறினான்."/>
        <aya index="13"
            text="அவர்கள் தமது வாக்குறுதிக்கு மாறு செய்ததால் அவர்களைச் சபித்தோம். அவர்களின் உள்ளங்களை இறுகச் செய்தோம். அவர்கள் (வேத) வார்த்தைகளை அதற்குரிய இடங்களை விட்டும் மாற்றுகின்றனர். அவர்களுக்குச் சொல்லப்பட்ட அறிவுரையின் ஒரு பகுதியை மறந்தனர். அவர்களில் சிலரைத் தவிர மற்றவர்களிடமிருந்து ஏதேனும் ஒரு மோசடியைக் கண்டுகொண்டே இருப்பீர். எனவே அவர்களை மன்னித்து, அலட்சியம் செய்வீராக! நன்மை செய்வோரை அல்லாஹ் நேசிக்கிறான்."/>
        <aya index="14"
            text="&quot;நாங்கள் கிறித்தவர்கள்&quot; என்று கூறியோரிடமும் வாக்குறுதி வாங்கினோம். அவர்கள் தமக்குச் சொல்லப்பட்ட அறிவுரையின் ஒரு பகுதியை மறந்தனர். மறுமை நாள் வரை அவர்களுக்கிடையே பகைமையையும் வெறுப்பையும் விதைத்தோம். அவர்கள் செய்து கொண்டிருந்தது பற்றி அவர்களுக்கு அல்லாஹ் அறிவிப்பான்."/>
        <aya index="15"
            text="வேதமுடையோரே! நமது தூதர் உங்களிடம் வந்துவிட்டார். வேதத்தில் நீங்கள் மறைத்துக் கொண்டிருப்பவற்றில் அதிகமானவற்றை அவர் உங்களுக்குத் தெளிவுபடுத்துவார். மேலும், அதிகமானவற்றைக் கண்டுகொள்ளாது விடுவார். அல்லாஹ்விடமிருந்து உங்களுக்கு ஒளியும் தெளிவான வேதமும் வந்துவிட்டது."/>
        <aya index="16"
            text="தனது பொருத்தத்தைப் பின்பற்றுவோரை இதன் மூலம் அல்லாஹ் அமைதியின் வழிகளில் செலுத்துகிறான். தனது நாட்டப்படி அவர்களை இருள்களிலிருந்து ஒளியை நோக்கிக் கொண்டு செல்கிறான். மேலும் அவர்களை நேரான வழியில் செலுத்துகிறான்."/>
        <aya index="17"
            text="&quot;அல்லாஹ்தான் மர்யமின் மகன் மஸீஹ்&quot; என்று கூறியோர் இறைமறுப்பாளர்களாகி விட்டனர். &quot;மர்யமின் மகன் மஸீஹையும், அவரது தாயாரையும், உலகிலுள்ள அனைவரையும் அல்லாஹ் அழிக்க நாடினால் அவனிடமிருந்து (அவர்களைக் காக்க) சிறிதேனும் ஆற்றல் பெற்றவர் யார்?&quot; என்று கேட்பீராக! வானங்கள், பூமி மற்றும் அவற்றுக்கு இடைப்பட்டவற்றின் ஆட்சி அல்லாஹ்வுக்கே உரியது. தான் நாடியதை அவன் படைக்கிறான். அனைத்துப் பொருட்கள்மீதும் அல்லாஹ் ஆற்றல் மிக்கவன்."/>
        <aya index="18"
            text="&quot;நாங்கள் அல்லாஹ்வின் புதல்வர்கள், அவனது நேசர்கள்&quot; என்று யூதர்களும் கிறித்தவர்களும் கூறுகின்றனர். &quot;அவ்வாறெனில் உங்கள் பாவங்களுக்காக அவன் ஏன் உங்களைத் தண்டிக்கிறான்? நீங்களும் அவன் படைத்த மனிதர்களே!&quot; என்று கூறுவீராக! தான் நாடியோரை அவன் மன்னிக்கிறான்; மேலும், தான் நாடியோரை அவன் தண்டிக்கிறான். வானங்கள், பூமி மற்றும் அவற்றுக்கு இடைப்பட்டவற்றின் ஆட்சி அல்லாஹ்வுக்கே உரியது. அவனிடமே மீளுதல் உள்ளது."/>
        <aya index="19"
            text="வேதமுடையோரே! &quot;நற்செய்தி கூறுபவர், எச்சரிப்பவர் யாரும் எங்களிடம் வரவில்லை&quot; என்று நீங்கள் கூறாதிருப்பதற்காக, தூதர்கள் வராத இடைப்பட்ட காலத்தில் உங்களுக்குத் தெளிவுபடுத்தும் நமது தூதர் உங்களிடம் வந்துள்ளார். நற்செய்தி கூறுபவரும் எச்சரிப்பவரும் உங்களிடம் வந்துவிட்டார். அனைத்துப் பொருட்கள்மீதும் அல்லாஹ் ஆற்றல் மிக்கவன்."/>
        <aya index="20"
            text="மூஸா தமது சமுதாயத்தாரிடம், &quot;என் சமுதாயமே! அல்லாஹ் உங்களுக்குச் செய்த அருட்கொடைகளை நினைத்துப் பாருங்கள்! உங்களிலிருந்து நபிமார்களை ஏற்படுத்தி, உங்களை ஆட்சியாளர்களாக ஆக்கி, அகிலத்தாரில் யாருக்கும் வழங்காததை உங்களுக்கு வழங்கினான்&quot; என்று கூறியதை நினைவூட்டுவீராக!"/>
        <aya index="21"
            text="&quot;என் சமுதாயமே! அல்லாஹ் உங்களுக்காக நிர்ணயித்துள்ள இப்புனித பூமியில் நுழையுங்கள்! புறமுதுகு காட்டி ஓடாதீர்கள்! அவ்வாறு செய்தால் நீங்கள் நஷ்டமடைந்தோராக மாறிவிடுவீர்கள்&quot; (என்றும் கூறினார்)"/>
        <aya index="22"
            text="&quot;மூஸாவே! அங்கு மிகவும் வலிமை வாய்ந்த கூட்டத்தினர் உள்ளனர். அவர்கள் அங்கிருந்து வெளியேறும் வரை நாங்கள் அதில் நுழையவே மாட்டோம். அவர்கள் அங்கிருந்து வெளியேறினால் நாங்கள் நுழைவோம்&quot; என அவர்கள் கூறினர்."/>
        <aya index="23"
            text="(இவ்வாறு) பயந்து கொண்டிருந்தவர்களில் அல்லாஹ் அருள்புரிந்த இருவர், &quot;அவர்களை எதிர்த்து இவ்வாசலில் நுழையுங்கள்! நீங்கள் அதில் நுழைந்து விட்டால் நீங்களே வெற்றியாளர்கள். நீங்கள் இறைநம்பிக்கையாளர்களாக இருந்தால் அல்லாஹ்வின்மீதே முழு நம்பிக்கை வையுங்கள்!&quot; என்று கூறினர்."/>
        <aya index="24"
            text="&quot;மூஸாவே! அங்கே அவர்கள் இருக்கும்வரை நாங்கள் அதில் ஒருபோதும் நுழையவே மாட்டோம். எனவே, நீரும் உமது இறைவனும் சென்று போரிடுங்கள்! நாங்கள் இங்கேயே அமர்ந்து கொள்கிறோம்&quot; என்று அவர்கள் கூறினர்.144"/>
        <aya index="25"
            text="&quot;என் இறைவனே! என்னையும் என் சகோதரரையும் தவிர (யார்மீதும்) எனக்கு அதிகாரம் இல்லை. எனவே, பாவிகளான இக்கூட்டத்திற்கும் எங்களுக்குமிடையில் பிரிவை ஏற்படுத்துவாயாக!&quot; என்று (மூஸா) கூறினார்."/>
        <aya index="26"
            text="&quot;அந்த இடம் அவர்களுக்கு நாற்பது ஆண்டுகள் தடை செய்யப்பட்டுள்ளது. அவர்கள் பூமியில் (நாடோடிகளாக) அலைந்து திரிவார்கள். பாவிகளான இக்கூட்டத்தைப் பற்றிக் கவலைப்படாதீர்!&quot; என்று (இறைவன்) கூறினான்."/>
        <aya index="27"
            text="ஆதமுடைய இரு மகன்களின் உண்மைச் செய்தியை அவர்களுக்கு எடுத்துரைப்பீராக! அவ்விருவரும் இறைநெருக்கத்திற்குரிய ஒரு வணக்கத்தைச் செய்தபோது அவர்களில் ஒருவரிடமிருந்து அது ஏற்றுக் கொள்ளப்பட்டது; மற்றொருவரிடமிருந்து ஏற்றுக் கொள்ளப்படவில்லை. அவன் &quot;நான் உன்னைக் கொல்வேன்&quot; என்று கூறினான். &quot;அல்லாஹ் ஏற்றுக் கொள்வதெல்லாம் இறையச்சமுடையோரிடமிருந்துதான்&quot; என்று (முதலாமவர்) கூறினார்.145"/>
        <aya index="28, 29"
            text="&quot;என்னைக் கொல்ல உனது கையை என்னை நோக்கி நீட்டினாலும், நான் உன்னைக் கொல்ல எனது கையை உன்னை நோக்கி நீட்ட மாட்டேன். அகிலங்களின் இறைவனான அல்லாஹ்வை அஞ்சுகிறேன். உனது பாவத்துடன் என்(னைக் கொன்றதால் ஏற்பட்ட) பாவத்தையும் நீ சுமந்து வருவாய் என்றே எண்ணுகிறேன். இதனால் நீ நரகவாசிகளில் ஒருவனாகி விடுவாய். இதுவே அநியாயக்காரர்களுக்கான கூலி&quot; (என்றும் கூறினார்.)"/>
        <aya index="30"
            text="எனினும், தன் சகோதரனைக் கொல்லுமாறு அவனது உள்ளம் அவனைத் தூண்டியது. எனவே அவரைக் கொன்றான். இதனால் அவன் நஷ்டமடைந்தோரில் ஒருவனாகி விட்டான்.146"/>
        <aya index="31"
            text="அவனுக்குத் தன் சகோதரனின் சடலத்தை எப்படி மறைக்க வேண்டும் என்பதைக் காட்டுவதற்காக ஒரு காகத்தை அல்லாஹ் அனுப்பினான். அது பூமியைத் தோண்டியது. &quot;கைச்சேதமே! இந்தக் காகத்தைப் போல் இருப்பதற்குக் கூட இயலாமல் ஆகி விட்டேனே! அப்படி இருந்திருந்தால் என் சகோதரனின் சடலத்தை மறைத்திருப்பேனே!&quot; எனக் கூறி, வருத்தப்படுபவனாக ஆனான்."/>
        <aya index="32"
            text="இதன் காரணமாகவே, &quot;கொலைக்குப் பதிலாகவோ அல்லது பூமியில் குழப்பம் செய்ததற்காகவோ தவிர, ஒரு மனிதரைக் கொலை செய்தவர் அனைத்து மனிதர்களையும் கொலை செய்தவரைப் போன்றவர் ஆவார்; ஒரு மனிதரை வாழ வைத்தவர் அனைத்து மனிதர்களையும் வாழ வைத்தவரைப் போன்றவர் ஆவார்&quot; என இஸ்ராயீலின் வழித்தோன்றல்களுக்கு விதியாக்கினோம். நமது தூதர்கள் அவர்களிடம் தெளிவான சான்றுகளைக் கொண்டு வந்தனர். அதன் பின்னரும் அவர்களில் அதிகமானோர் பூமியில் வரம்பு மீறுவோராகவே உள்ளனர்."/>
        <aya index="33"
            text="அல்லாஹ்வுக்கும், அவனது தூதருக்கும் எதிராகப் போர் புரிந்து, பூமியில் குழப்பம் செய்ய முயல்வோருக்கான தண்டனை, அவர்கள் கொல்லப்படுதல் அல்லது சிலுவையில் அறையப்படுதல் அல்லது மாறுகால், மாறுகை வெட்டப்படுதல் அல்லது நாடு கடத்தப்படுதல் ஆகியவையாகும். இது அவர்களுக்கு இவ்வுலகில் ஏற்படும் இழிவாகும். மறுமையிலும் அவர்களுக்குக் கடும் வேதனை உள்ளது.147"/>
        <aya index="34"
            text="நீங்கள் அவர்கள்மீது (தண்டனையளிக்க) ஆற்றல் பெறுவதற்கு முன் திருந்திக் கொள்வோரைத் தவிர! அல்லாஹ் மன்னிப்புமிக்கவன், நிகரிலா அன்பாளன் என்பதை அறிந்து கொள்ளுங்கள்!"/>
        <aya index="35"
            text="இறைநம்பிக்கை கொண்டோரே! அல்லாஹ்வை அஞ்சுங்கள். (வணக்க வழிபாடுகள் மூலம்) அவன் பக்கம் நெருங்கும் வழியைத் தேடிக் கொள்ளுங்கள்! அவனது பாதையில் போரிடுங்கள்! நீங்கள் வெற்றியடைவீர்கள்."/>
        <aya index="36"
            text="இறைமறுப்பாளர்களிடம் பூமியிலுள்ள அனைத்தும், அத்துடன் அதைப் போன்று (இன்னொரு மடங்கு)ம் இருந்து, அவற்றை அவர்கள் மறுமை நாளின் வேதனைக்கு ஈடாகக் கொடுத்தாலும் அவர்களிடமிருந்து அது ஏற்றுக் கொள்ளப்பட மாட்டாது. அவர்களுக்குத் துன்புறுத்தும் வேதனையும் உள்ளது.148"/>
        <aya index="37"
            text="அவர்கள் நரகத்திலிருந்து வெளியேற எண்ணுவார்கள். ஆனால் அவர்களால் அதிலிருந்து வெளியேற முடியாது. அவர்களுக்கு நிலையான வேதனையும் உள்ளது."/>
        <aya index="38"
            text="திருடன், திருடி ஆகிய இருவரும் செய்த (திருட்டுச்) செயலுக்குக் கூலியாகவும், அல்லாஹ்வின் தண்டனையாகவும் அவர்களின் கைகளை வெட்டி விடுங்கள்! அல்லாஹ் மிகைத்தவன்; நுண்ணறிவாளன்."/>
        <aya index="39"
            text="தான் செய்த அநியாயத்திற்குப் பிறகு பாவ மன்னிப்புக் கோரி, சீர்திருத்திக் கொள்பவரை அல்லாஹ் மன்னிக்கிறான். அல்லாஹ் மன்னிப்புமிக்கவன், நிகரிலா அன்பாளன்."/>
        <aya index="40"
            text="வானங்கள், பூமியின் ஆட்சி அல்லாஹ்வுக்கே உரியது என்பதை நீர் அறியவில்லையா? தான் நாடியவர்களை அவன் தண்டிக்கிறான்; தான் நாடியவர்களை அவன் மன்னிக்கிறான். அனைத்துப் பொருட்கள்மீதும் அல்லாஹ் ஆற்றல் மிக்கவன்."/>
        <aya index="41"
            text="தூதரே! அவர்களின் உள்ளங்கள் இறைநம்பிக்கை கொள்ளாத நிலையில் தமது உதட்டளவில் 'இறைநம்பிக்கை கொண்டோம்' என்று கூறுவோரும், யூதர்களும் இறைமறுப்பில் விரைந்து செல்வது உம்மைக் கவலையில் ஆழ்த்த வேண்டாம். அவர்கள் பொய்யையே அதிகம் செவியேற்பவர்கள். உம்மிடம் வராத மற்றொரு கூட்டத்திற்காகவே அதிகம் செவியேற்கின்றனர். சொற்களை அவற்றுக்குரிய இடங்களை விட்டும் மாற்றுகின்றனர். &quot;(நீங்கள் விரும்பக்கூடிய) அது உங்களுக்கு வழங்கப்பட்டால் அதை ஏற்றுக் கொள்ளுங்கள்! அது உங்களுக்கு வழங்கப்படா விட்டால் எச்சரிக்கையாக இருந்து கொள்ளுங்கள்!&quot; என்று கூறுகின்றனர். யாரை அல்லாஹ் குழப்பத்தில் ஆழ்த்த நாடிவிட்டானோ, அவருக்காக அல்லாஹ்விடமிருந்து எந்த ஒன்றுக்கும் நீர் சக்தி பெற மாட்டீர். அவர்களின் உள்ளங்களைத் தூய்மைப்படுத்த அல்லாஹ் விரும்பவில்லை. இவ்வுலகில் அவர்களுக்கு இழிவும், மறுமையில் அவர்களுக்குக் கடும் வேதனையும் உள்ளது.149"/>
        <aya index="42"
            text="அவர்கள் பொய்யை அதிகம் செவியேற்பவர்கள். தடை செய்யப்பட்டதை அதிகம் உண்பவர்கள். அவர்கள் உம்மிடம் வந்தால் அவர்களுக்கிடையே தீர்ப்பளிப்பீராக! அல்லது அவர்களைப் புறக்கணிப்பீராக! நீர் அவர்களைப் புறக்கணித்தால் அவர்களால் உமக்குச் சிறிதும் தீங்கிழைக்க முடியாது. நீர் தீர்ப்பளித்தால் அவர்களுக்கிடையே நீதியாகத் தீர்ப்பளிப்பீராக! நீதி செலுத்துவோரையே அல்லாஹ் நேசிக்கிறான்.150"/>
        <aya index="43"
            text="அவர்களிடம் அல்லாஹ்வின் சட்டத்தை உள்ளடக்கிய தவ்ராத் இருக்கிறது. இதற்குப் பின்னரும் அவர்கள் புறக்கணிக்கும் நிலையில், உம்மை எப்படி அவர்கள் நீதிபதியாக ஏற்றுக் கொள்வார்கள்? அவர்கள் இறைநம்பிக்கையாளர்கள் அல்ல!"/>
        <aya index="44"
            text="நேர்வழியும், ஒளியும் கொண்ட தவ்ராத்தை நாமே அருளினோம். (அல்லாஹ்வுக்குக்) கீழ்ப்படிந்த நபிமார்களும், இறைவனைச் சார்ந்தோரும், அறிஞர்களும் அதைக் கொண்டே யூதர்களுக்குத் தீர்ப்பளித்து வந்தனர். ஏனெனில் அவர்கள், அல்லாஹ்வின் வேதத்தைப் பாதுகாக்குமாறு பணிக்கப்பட்டிருந்தனர். அவர்களே அதற்கு சாட்சிகளாகவும் இருந்தனர். எனவே மக்களுக்குப் பயப்படாதீர்கள்! எனக்கே அஞ்சுங்கள்! என் வசனங்களை அற்ப விலைக்கு விற்று விடாதீர்கள்! அல்லாஹ் அருளியதைக் கொண்டு யார் தீர்ப்பளிக்கவில்லையோ அவர்களே இறைமறுப்பாளர்கள்."/>
        <aya index="45"
            text="&quot;உயிருக்கு உயிர், கண்ணுக்குக் கண், மூக்குக்கு மூக்கு, காதுக்குக் காது, பல்லுக்குப் பல், உடற்காயங்களுக்கு(ச் சம அளவில்) பழிவாங்குதல்&quot; என அதில் அவர்களுக்கு விதியாக்கியிருந்தோம். யாரேனும் அதை (மன்னித்துத்) தர்மமாக விட்டு விட்டால் அது அவருக்குப் பாவப் பரிகாரமாக அமையும். அல்லாஹ் அருளியதைக் கொண்டு யார் தீர்ப்பளிக்கவில்லையோ அவர்களே அநியாயக்காரர்கள்.151"/>
        <aya index="46"
            text="அவர்களின் அடிச்சுவடுகளில் மர்யமின் மகன் ஈஸாவைத் தொடரச் செய்தோம். அவர் தனக்கு முன்னிருந்த தவ்ராத்தை உண்மைப்படுத்துபவராக இருந்தார். அவருக்கு, நேர்வழியும் ஒளியும் கொண்ட இன்ஜீலை வழங்கினோம். அது, தனக்கு முன்னிருந்த தவ்ராத்தை உண்மைப்படுத்துவதாகவும், இறையச்சமுடையோருக்கு நேர்வழிகாட்டியாகவும் அறிவுரையாகவும் இருந்தது."/>
        <aya index="47"
            text="இன்ஜீல் வழங்கப்பட்டோர், அதில் அல்லாஹ் அருளியதைக் கொண்டு தீர்ப்பளிக்கட்டும்! அல்லாஹ் அருளியதைக் கொண்டு யார் தீர்ப்பளிக்கவில்லையோ அவர்களே பாவிகள்."/>
        <aya index="48"
            text="(நபியே!) உண்மையுடன் இவ்வேதத்தை உமக்கு அருளியுள்ளோம். இது தனக்கு முன்னிருந்த வேதத்தை உண்மைப்படுத்துவதாகவும் அதைப் பாதுகாப்பதாகவும் உள்ளது. அல்லாஹ் அருளியதைக் கொண்டு அவர்களுக்கிடையே தீர்ப்பளிப்பீராக! உம்மிடம் உண்மை வந்த பிறகு அதை விடுத்து, அவர்களின் விருப்பங்களைப் பின்பற்றாதீர்! உங்களில் ஒவ்வொருவருக்கும் மார்க்கச் சட்டத்தையும் வழிமுறையையும் ஏற்படுத்தியுள்ளோம். அல்லாஹ் நாடியிருந்தால் உங்களை ஒரே சமுதாயமாக ஆக்கியிருப்பான். மாறாக, அவன் உங்களுக்கு வழங்கியவற்றில் உங்களைச் சோதிப்பதற்காகவே (ஒரே சமுதாயமாக்கவில்லை.) எனவே, நன்மைகளில் முந்திக் கொள்ளுங்கள்! நீங்கள் அனைவரும் அல்லாஹ்விடமே திரும்பிச் செல்லவேண்டியுள்ளது. நீங்கள் எவற்றில் கருத்துவேறுபாடு கொண்டிருந்தீர்களோ அவற்றை அவன் உங்களுக்கு அறிவிப்பான்."/>
        <aya index="49"
            text="அல்லாஹ் அருளியதைக் கொண்டு அவர்களுக்கிடையே தீர்ப்பளிப்பீராக! அவர்களின் விருப்பங்களைப் பின்பற்றாதீர்! அல்லாஹ் உமக்கு அருளியதில் சிலவற்றை விட்டும் உம்மைக் குழப்பிவிடாதபடி அவர்களிடம் எச்சரிக்கையாக இருப்பீராக! அவர்கள் புறக்கணித்தால், அவர்களுடைய சில பாவச் செயல்களின் காரணமாக அவர்களைத் தண்டிக்கவே அல்லாஹ் விரும்புகிறான் என்பதை அறிந்து கொள்வீராக! மனிதர்களில் அதிகமானோர் பாவிகளாகவே உள்ளனர்."/>
        <aya index="50"
            text="அறியாமைக் கால தீர்ப்பைத்தான் அவர்கள் விரும்புகிறார்களா? உறுதியாக நம்பும் சமுதாயத்திற்கு அல்லாஹ்வைவிட அழகான தீர்ப்பளிப்பவன் யார்?"/>
        <aya index="51"
            text="இறைநம்பிக்கை கொண்டோரே! யூதர்களையும் கிறித்தவர்களையும் பொறுப்பாளர்களாக ஆக்கிக் கொள்ளாதீர்கள்! அவர்களில் சிலர், வேறு சிலருக்குப் பொறுப்பாளர்களாக உள்ளனர். உங்களில் யார் அவர்களைப் பொறுப்பாளராக்கிக் கொள்கிறாரோ அவரும் அவர்களைச் சார்ந்தவரே! அநியாயக்காரக் கூட்டத்திற்கு அல்லாஹ் நேர்வழி காட்ட மாட்டான்."/>
        <aya index="52"
            text="தமது உள்ளங்களில் நோயுள்ளவர்கள், (வேதமுடைய) அவர்களை நோக்கி விரைந்து செல்வதை நீர் காண்பீர். &quot;எங்களுக்கு ஏதேனும் தீங்கு ஏற்படும் என அஞ்சுகிறோம்&quot; என்று கூறுகின்றனர். அல்லாஹ் (உங்களுக்கு) வெற்றியையோ அல்லது தன்னிடமிருந்து ஒரு கட்டளையையோ கொண்டு வரலாம். அப்போது தமது உள்ளங்களில் எதை மறைத்தார்களோ அதற்காக அவர்கள் கவலைப்படுவார்கள்."/>
        <aya index="53"
            text="&quot;நாங்கள் உங்களுடனே இருக்கிறோம்' என அல்லாஹ்வின்மீது உறுதியாகச் சத்தியம் செய்தவர்கள் இவர்கள்தாமா?&quot; என்று இறைநம்பிக்கை கொண்டோர் (நயவஞ்சகர்களை நோக்கி மறுமையில்) கூறுவார்கள். அவர்களின் நற்செயல்கள் அழிந்து, நஷ்டமடைந்தோராகி விட்டனர்."/>
        <aya index="54"
            text="இறைநம்பிக்கை கொண்டோரே! உங்களில் எவரும் தமது மார்க்கத்தை விட்டும் தடம் மாறிவிட்டால் அல்லாஹ் வேறொரு சமுதாயத்தைக் கொண்டு வருவான். அவன் அவர்களை நேசிப்பான்; அவர்களும் அவனை நேசிப்பார்கள். அவர்கள் இறைநம்பிக்கையாளர்களிடம் பணிவாகவும், இறைமறுப்பாளர்களிடம் கடுமையாகவும் இருப்பார்கள். அல்லாஹ்வின் பாதையில் போரிடுவார்கள். பழிப்போரின் பழிப்புக்கு அஞ்ச மாட்டார்கள். இது அல்லாஹ்வின் அருளாகும். தான் நாடியோருக்கு அதை வழங்குகிறான். அல்லாஹ் விசாலமானவன்; நன்கறிந்தவன்.152"/>
        <aya index="55"
            text="அல்லாஹ்வும், அவனது தூதரும், இறைநம்பிக்கை கொண்டோருமே உங்களது பொறுப்பாளர்கள். (இறைநம்பிக்கை கொண்ட) அவர்கள் பணிந்தவர்களாகத் தொழுகையை நிலைநாட்டி, ஸகாத்தையும் கொடுத்து வருவார்கள்."/>
        <aya index="56"
            text="யார் அல்லாஹ்வையும், அவனது தூதரையும், இறைநம்பிக்கை கொண்டோரையும் பொறுப்பாளராக்கிக் கொண்டார்களோ அத்தகைய அல்லாஹ்வின் படையினரே வெற்றியாளர்கள்."/>
        <aya index="57"
            text="இறைநம்பிக்கை கொண்டோரே! உங்களுக்கு முன் வேதம் கொடுக்கப்பட்டோரில் உங்கள் மார்க்கத்தை ஏளனமாகவும் விளையாட்டாகவும் ஆக்கிக் கொண்டோரையும், இறைமறுப்பாளர்களையும் பொறுப்பாளர்களாக்கிக் கொள்ளாதீர்கள். நீங்கள் இறைநம்பிக்கையாளர்களாக இருந்தால் அல்லாஹ்வை அஞ்சுங்கள்!"/>
        <aya index="58"
            text="நீங்கள் தொழுகைக்கு அழைத்தால், அதை அவர்கள் ஏளனமாகவும் விளையாட்டாகவும் எடுத்துக் கொள்கின்றனர். அவர்கள் விளங்கிக் கொள்ளாத கூட்டமாக இருப்பதே இதற்குக் காரணம்."/>
        <aya index="59"
            text="&quot;வேதமுடையோரே! அல்லாஹ்வையும், எங்களுக்கு அருளப்பட்டதையும், இதற்கு முன்னர் அருளப்பட்டதையும் நாங்கள் நம்பியதற்காகவே தவிர (வேறெதற்கும்) எங்களைக் குறை கூறுகிறீர்களா? உங்களில் அதிகமானோர் பாவிகளே!&quot; என்று கூறுவீராக!"/>
        <aya index="60"
            text="&quot;அல்லாஹ்விடம் இதைவிட மோசமான பலனை அடைந்தவர்களைப் பற்றி உங்களுக்கு நான் அறிவிக்கட்டுமா? யாரை அல்லாஹ் சபித்து, அவர்கள்மீது கோபமுற்று, அவர்களில் சிலரைக் குரங்குகளாகவும் சிலரைப் பன்றிகளாகவும் ஆக்கினானோ அவர்களும், ஷைத்தானை வணங்கியோருமே தரங்கெட்டவர்கள்; நேர்வழியிலிருந்து தவறியவர்கள்&quot; என்று கூறுவீராக!153"/>
        <aya index="61"
            text="அவர்கள் உங்களிடம் வரும்போது, &quot;இறைநம்பிக்கை கொண்டோம்&quot; என்று கூறுகின்றனர். ஆனால் அவர்கள் இறைமறுப்புடனே நுழைந்தனர்; அதனுடனே வெளியேறியும் விட்டனர். அவர்கள் மறைத்துக் கொண்டிருந்ததை அல்லாஹ் மிகவும் அறிந்தவன்."/>
        <aya index="62"
            text="அவர்களில் அதிகமானோர் பாவத்திலும், பகைமையிலும், தடை செய்யப்பட்டதை உண்பதிலும் விரைந்து செல்வதை நீர் காண்பீர். அவர்கள் செய்து கொண்டிருந்தது மிகக் கெட்டது."/>
        <aya index="63"
            text="அவர்களின் பாவமான பேச்சிலிருந்தும், தடை செய்யப்பட்டதை அவர்கள் உண்பதிலிருந்தும் இறைவனைச் சார்ந்தோரும் அறிஞர்களும் அவர்களைத் தடுத்திருக்க வேண்டாமா? அவர்கள் செய்து கொண்டிருந்தது மிகக் கெட்டது."/>
        <aya index="64"
            text="&quot;அல்லாஹ்வின் கை கட்டப்பட்டுள்ளது&quot; என யூதர்கள் கூறுகின்றனர். அவர்களின் கைகளே கட்டப்பட்டுள்ளன. இவ்வாறு அவர்கள் கூறியதால் சபிக்கப்பட்டனர். மாறாக, அவனது இரு கைகளும் விரிக்கப்பட்டே உள்ளன. தான் நாடியவாறு அவன் வழங்குகிறான். உமது இறைவனிடமிருந்து உமக்கு அருளப்பட்டது, அவர்களில் அதிகமானோருக்கு வரம்பு மீறுதலையும் இறைமறுப்பையுமே அதிகரிக்கிறது. மறுமை நாள்வரை அவர்களுக்கிடையே பகைமையையும் வெறுப்பையும் விதைத்து விட்டோம். அவர்கள் போர் நெருப்பைப் பற்ற வைக்கும்போதெல்லாம் அல்லாஹ் அதை அணைத்து விடுகிறான். அவர்கள் பூமியில் குழப்பம் செய்ய முனைகின்றனர். குழப்பவாதிகளை அல்லாஹ் நேசிக்கமாட்டான்.154"/>
        <aya index="65"
            text="வேதமுடையோர் இறைநம்பிக்கை கொண்டு, இறையச்சத்துடன் நடந்திருந்தால் அவர்களை விட்டும் அவர்களின் தீமைகளை அழித்து, இன்பங்கள் நிறைந்த சொர்க்கங்களில் அவர்களை நுழையச் செய்திருப்போம்."/>
        <aya index="66"
            text="அவர்கள் தவ்ராத்தையும், இன்ஜீலையும், தமது இறைவனிடமிருந்து தமக்கு அருளப்பட்டதையும் நிலைநாட்டியிருந்தால், தமக்கு மேலே (வானில்) இருந்தும், தமது கால்களுக்குக் கீழே (பூமியில்) இருந்தும் புசித்திருப்பார்கள். அவர்களில் நேர்மையான சமுதாயத்தினரும் உள்ளனர். (எனினும்) அவர்களில் அதிகமானோர் செய்வது மிகக் கெட்டது."/>
        <aya index="67"
            text="தூதரே! உமது இறைவனிடமிருந்து உமக்கு அருளப்பட்டதை எடுத்துரைப்பீராக! (அவ்வாறு) நீர் செய்யாவிட்டால் அவனது தூதுச் செய்தியை எடுத்துரைத்தவராக மாட்டீர்.155 அல்லாஹ், மனிதர்களிடமிருந்து உம்மைக் காப்பாற்றுவான். இறைமறுப்பாளர்களின் கூட்டத்திற்கு அல்லாஹ் நேர்வழி காட்ட மாட்டான்.156"/>
        <aya index="68"
            text="&quot;வேதமுடையோரே! தவ்ராத்தையும் இன்ஜீலையும் உங்கள் இறைவனிடமிருந்து உங்களுக்கு அருளப்பட்டதையும் நீங்கள் நிலைநாட்டும் வரை நீங்கள் எதிலும் இல்லை&quot; என்று கூறுவீராக! உமது இறைவனிடமிருந்து உமக்கு அருளப்பட்டது அவர்களில் அதிகமானோருக்கு வரம்பு மீறுதலையும் இறை மறுப்பையுமே அதிகரிக்கிறது. எனவே, இறைமறுப்பாளர்களின் கூட்டத்திற்காக நீர் கவலைப்படாதீர்!"/>
        <aya index="69"
            text="இறைநம்பிக்கை கொண்டோர், யூதர்கள், ஸாபியீன்கள் மற்றும் கிறித்தவர்கள் ஆகியோரில் அல்லாஹ்வையும், இறுதி நாளையும் நம்பி, நற்செயல்கள் செய்தோருக்கு எந்தவிதப் பயமும் இல்லை; அவர்கள் கவலைப்படவும் மாட்டார்கள்."/>
        <aya index="70"
            text="இஸ்ராயீலின் வழித்தோன்றல்களிடம் நாம் வாக்குறுதி வாங்கினோம். அவர்களுக்காகத் தூதர்களையும் அனுப்பினோம். அவர்களின் உள்ளங்கள் (ஏற்க) விரும்பாததை அவர்களிடம் தூதர் கொண்டு வரும்போதெல்லாம் சிலரைப் பொய்யரெனக் கூறினர்; மேலும், சிலரைக் கொலையும் செய்தனர்."/>
        <aya index="71"
            text="(தமக்கு) எந்தச் சோதனையும் ஏற்படாது என்று அவர்கள் எண்ணிக் கொண்டனர். எனவே, அவர்கள் குருடர்களாகவும், செவிடர்களாகவும் ஆனார்கள். பின்னர் அவர்களை அல்லாஹ் மன்னித்தான். (அதன்) பிறகும் அவர்களில் அதிகமானோர் குருடர்களாகவும், செவிடர்களாகவும் ஆனார்கள். அவர்கள் செய்வதை அல்லாஹ் பார்ப்பவன்."/>
        <aya index="72"
            text="&quot;அல்லாஹ்தான் மர்யமின் மகன் மஸீஹ்&quot; என்று கூறியோர் இறைமறுப்பாளர்களாகி விட்டனர். &quot;இஸ்ராயீலின் வழித்தோன்றல்களே! எனது இறைவனும் உங்கள் இறைவனுமாகிய அல்லாஹ்வையே வணங்குங்கள்! யார் அல்லாஹ்வுக்கு இணை வைக்கிறாரோ அவருக்கு அல்லாஹ் சொர்க்கத்தைத் தடை செய்துவிட்டான். அவரது தங்குமிடம் நரகம். அநியாயக்காரர்களுக்கு உதவியாளர்கள் யாருமில்லை&quot; என்றே மஸீஹ் கூறினார்."/>
        <aya index="73"
            text="&quot;(கடவுள்கள்) மூன்று பேரில் அல்லாஹ் மூன்றாமவன்&quot; என்று கூறியோர் இறைமறுப்பாளர்களாகி விட்டனர். ஒரே கடவுளைத் தவிர வேறு எந்தக் கடவுளும் இல்லை. அவர்கள் கூறுவதிலிருந்து விலகிக் கொள்ளாவிட்டால் அவர்களில் (இத்தகைய) இறைமறுப்பாளர்களுக்குத் துன்புறுத்தும் வேதனை ஏற்படும்."/>
        <aya index="74"
            text="அவர்கள் அல்லாஹ்வின் பக்கம் திரும்பி, அவனிடம் பாவ மன்னிப்புக் கோர வேண்டாமா? அல்லாஹ் மன்னிப்புமிக்கவன், நிகரிலா அன்பாளன்."/>
        <aya index="75"
            text="மர்யமின் மகன் மஸீஹ், தூதரைத் தவிர வேறில்லை. அவருக்கு முன் பல தூதர்கள் சென்றுள்ளனர். அவரது தாயார் உண்மையாளர். அவர்கள் இருவரும் உணவு சாப்பிடுவோராக இருந்தனர். அவர்களுக்கு எவ்வாறு சான்றுகளைத் தெளிவுபடுத்துகிறோம் என்பதைக் கவனிப்பீராக! அவர்கள் எவ்வாறு திசை திருப்பப்படுகின்றனர் என்பதை மீண்டும் கவனிப்பீராக!"/>
        <aya index="76"
            text="&quot;அல்லாஹ்வை விட்டுவிட்டு, உங்களுக்கு தீமையோ, நன்மையோ செய்ய ஆற்றல் இல்லாதவற்றை வணங்குகிறீர்களா?&quot; என்று கேட்பீராக! அல்லாஹ்வே செவியேற்பவன், நன்கறிந்தவன்."/>
        <aya index="77"
            text="&quot;வேதமுடையோரே! உண்மைக்குப் புறம்பாக உங்கள் மார்க்கத்தில் எல்லை மீறாதீர்கள்! இதற்கு முன்னர் தாமும் வழிகெட்டு, அதிகமானோரை வழிகெடுத்து, நேர்வழியிலிருந்து தவறிய கூட்டத்தினரின் விருப்பங்களைப் பின்பற்றாதீர்கள்!&quot; என்று கூறுவீராக!"/>
        <aya index="78"
            text="தாவூத், மர்யமின் மகன் ஈஸா ஆகியோரின் நாவினால் இஸ்ராயீலின் வழித்தோன்றல்களிலுள்ள இறைமறுப்பாளர்கள் சபிக்கப்பட்டனர். அவர்கள் மாறு செய்து, வரம்பு மீறுவோராக இருந்ததே இதற்குக் காரணம்."/>
        <aya index="79"
            text="அவர்கள் செய்த தீய செயலை விட்டும் ஒருவரையொருவர் தடுக்காமல் இருந்து வந்தனர். அவர்கள் செய்து கொண்டிருந்தது மிகக் கெட்டது."/>
        <aya index="80"
            text="அவர்களில் அதிகமானோர், இறை மறுப்பாளர்களைப் பொறுப்பாளர்களாக எடுத்துக் கொள்வதை நீர் காண்பீர். அவர்கள்மீது அல்லாஹ் கோபம் கொள்ளும் வகையில், அவர்கள் தமக்காக முற்படுத்தி வைத்திருப்பது மிகக் கெட்டது. அவர்கள் வேதனையிலேயே நிரந்தரமாக இருப்பார்கள்."/>
        <aya index="81"
            text="அவர்கள் அல்லாஹ்வையும், இந்நபியையும், அவருக்கு அருளப் பட்டதையும் நம்புவோராக இருந்திருந்தால் (இறைமறுப்பாளர்களான) அவர்களைப் பொறுப்பாளர்களாக ஆக்கியிருக்க மாட்டார்கள். எனினும் அவர்களில் அதிகமானோர் பாவிகள்."/>
        <aya index="82"
            text="மனிதர்களிலேயே யூதர்களும், இணைவைப்போரும் இறைநம்பிக்கை கொண்டோருக்குக் கடும் பகையாக இருப்பதை நீர் காண்பீர். &quot;நாங்கள் கிறித்தவர்கள்&quot; என்று கூறுவோர் இறைநம்பிக்கை கொண்டோருக்கு நேசத்தில் மிக நெருக்கமாக இருப்பதையும் காண்பீர். ஏனெனில் அவர்களில் மத குருமார்களும் துறவிகளும் உள்ளனர்; அவர்கள் பெருமையடிக்க மாட்டார்கள்."/>
        <aya index="83"
            text="இத்தூதர்மீது அருளப்பட்டதை அவர்கள் செவியுறும்போது, உண்மையை அறிந்து கொண்டதால் அவர்களின் கண்களில் கண்ணீர் வழிந்தோடுவதைக் காண்பீர். &quot;எங்கள் இறைவனே! நாங்கள் இறைநம்பிக்கை கொண்டோம். எனவே, எங்களைச் சாட்சி கூறுவோருடன் பதிவு செய்வாயாக!&quot; என்று அவர்கள் கூறுவார்கள்.157"/>
        <aya index="84"
            text="&quot;அல்லாஹ்வையும், எங்களிடம் வந்துள்ள உண்மையையும் நம்பாமலிருக்க எங்களுக்கு என்ன நேர்ந்தது? எங்கள் இறைவன், எங்களை நல்லோரின் கூட்டத்துடன் சேர்ப்பதையே நாங்கள் ஆசைப்படுகிறோம்&quot; (என்றும் கூறுகின்றனர்.)"/>
        <aya index="85"
            text="அவர்களின் இந்தக் கூற்றின் காரணமாக அவர்களுக்கு அல்லாஹ் சொர்க்கங்களைப் பரிசளித்தான். அவற்றின் கீழ் ஆறுகள் ஓடும். அதில் நிரந்தரமாக இருப்பார்கள். இதுவே நன்மை செய்வோருக்கான கூலி."/>
        <aya index="86"
            text="யார் (நம்மை) மறுத்து, நமது வசனங்களைப் பொய்யெனக் கூறினார்களோ அவர்களே நரகவாசிகள்."/>
        <aya index="87"
            text="இறைநம்பிக்கை கொண்டோரே! அல்லாஹ் உங்களுக்கு அனுமதித்த நல்லவற்றை, தடை செய்யப்பட்டதாக ஆக்காதீர்கள்! வரம்பு மீறாதீர்கள்! வரம்பு மீறுவோரை அல்லாஹ் நேசிக்க மாட்டான்.158"/>
        <aya index="88"
            text="அல்லாஹ் உங்களுக்கு வழங்கியவற்றில் அனுமதிக்கப்பட்ட, நல்லதை உண்ணுங்கள்! நீங்கள் யாரை நம்பியுள்ளீர்களோ அந்த அல்லாஹ்வை அஞ்சுங்கள்!"/>
        <aya index="89"
            text="உங்கள் சத்தியங்களில் வீணானவற்றுக்காக அல்லாஹ் உங்களைத் தண்டிக்க மாட்டான். மாறாக, நீங்கள் உறுதிப்படுத்திச் செய்யும் சத்தியங்களுக்காகவே உங்களைத் தண்டிப்பான். (சத்தியத்தை முறித்தால்) அதற்குப் பரிகாரம், உங்கள் குடும்பத்தாருக்கு நீங்கள் உண்ணக் கொடுக்கும் நடுத்தரமான உணவிலிருந்து பத்து ஏழைகளுக்கு உணவளித்தல் அல்லது அவர்களுக்கு ஆடை வழங்குதல் அல்லது ஓர் அடிமையை விடுதலை செய்தல் ஆகியவையாகும். (இவற்றைப்) பெற்றுக் கொள்ளாதவர் மூன்று நாட்கள் நோன்பு நோற்க வேண்டும். இதுவே நீங்கள் சத்தியம் செய்து (அதை முறித்து) விட்டால், உங்கள் சத்தியங்களுக்கான பரிகாரம். உங்கள் சத்தியங்களைக் காப்பாற்றுங்கள்! இவ்வாறே நீங்கள் நன்றி செலுத்துவதற்காக அல்லாஹ் தனது வசனங்களைத் தெளிவுபடுத்துகிறான்."/>
        <aya index="90"
            text="இறைநம்பிக்கை கொண்டோரே! மது, சூதாட்டம், சிலைகள், குறி கேட்பதற்கான அம்புகள் ஆகியவை ஷைத்தானின் அறுவெறுக்கத்தக்க செயல்களாகும். எனவே அவற்றை விட்டு விலகிக் கொள்ளுங்கள்! நீங்கள் வெற்றியடைவீர்கள்.159"/>
        <aya index="91"
            text="ஷைத்தான் மதுவின் மூலமும், சூதாட்டத்தின் மூலமும் உங்களுக்கிடையே பகையையும், வெறுப்பையும் ஏற்படுத்தி, அல்லாஹ்வை நினைவு கூர்வதை விட்டும், தொழுகையை விட்டும் உங்களைத் தடுக்கவே நாடுகிறான். எனவே நீங்கள் விலகிக் கொள்ள மாட்டீர்களா? 160"/>
        <aya index="92"
            text="அல்லாஹ்வுக்குக் கட்டுப்படுங்கள்! தூதருக்கும் கட்டுப்படுங்கள்! எச்சரிக்கையாக இருங்கள்! நீங்கள் புறக்கணித்தால், தெளிவாக எடுத்துரைப்பது மட்டுமே நமது தூதரின் கடமை என்பதைத் தெரிந்து கொள்ளுங்கள்."/>
        <aya index="93"
            text="(தடுக்கப்பட்டதிலிருந்து) விலகி, இறைநம்பிக்கை கொண்டு, நற்செயல்கள் செய்து, பின்னரும் இறையச்சத்துடன் நடந்து, இறைநம்பிக்கை கொண்டு, மீண்டும் இறையச்சத்துடன் நடந்து நன்மை செய்தால், (தடுக்கப்படுவதற்குமுன் மது) அருந்தியதற்காக இறைநம்பிக்கை கொண்டு, நற்செயல்கள் செய்வோர்மீது எந்தக் குற்றமும் இல்லை. நன்மை செய்வோரை அல்லாஹ் நேசிக்கிறான்.161"/>
        <aya index="94"
            text="இறைநம்பிக்கை கொண்டோரே! மறைவான நிலையில் தன்னை அஞ்சுபவர் யார் என்பதை வெளிப்படுத்துவதற்காக (நீங்கள் இஹ்ராமில் இருக்கும்போது) உங்கள் கைகளும், ஈட்டிகளும் (எளிதில்) அடையும் விதத்தில் ஏதேனும் வேட்டைப் பொருளைக் கொண்டு அல்லாஹ் உங்களைச் சோதிப்பான். இதன் பின்னர் யார் வரம்பு மீறுகிறாரோ அவருக்குத் துன்புறுத்தும் வேதனை உள்ளது."/>
        <aya index="95"
            text="இறைநம்பிக்கை கொண்டோரே! நீங்கள் இஹ்ராமுடன் இருக்கும் நிலையில் வேட்டை(யாடி) விலங்குகளைக் கொல்லாதீர்கள்! உங்களில் யாரேனும் வேண்டுமென்றே அதைக் கொன்றால் அவர் கொன்றதற்கு நிகரான (ஆடு, மாடு, ஒட்டகம் ஆகிய) கால்நடை பரிகாரமாகும். (இது) கஅபாவைச் சென்றடைய வேண்டிய பலிப் பிராணியாகும். அல்லது ஏழைகளுக்கு உணவளிப்பது பரிகாரமாகும். அல்லது அதற்குச் சமமாக நோன்பு நோற்க வேண்டும். உங்களில் நீதியான இருவர் இதுபற்றி முடிவெடுப்பார்கள். தனது செயலின் விளைவை அவர் அனுபவிக்க வேண்டும் என்பதே இதற்குக் காரணம். முன்னர் நடந்ததை அல்லாஹ் மன்னித்து விட்டான். யார் மீண்டும் செய்கிறாரோ அவரை அல்லாஹ் தண்டிப்பான். அல்லாஹ் மிகைத்தவன்; கடுமையாகத் தண்டிப்பவன்."/>
        <aya index="96"
            text="உங்களுக்கும், பயணிகளுக்கும் பயன்படுவதற்காகக் கடலில் வேட்டையாடுவதும், அதன் உணவும் உங்களுக்கு அனுமதிக்கப் பட்டுள்ளது.162 ஆனால் நீங்கள் இஹ்ராமுடன் இருக்கும் காலங்களில் தரையில் வேட்டையாடுவது உங்களுக்குத் தடுக்கப்பட்டுள்ளது. அல்லாஹ்வை அஞ்சுங்கள்! அவனிடமே நீங்கள் ஒன்று திரட்டப்படுவீர்கள்.163"/>
        <aya index="97"
            text="'கஅபா' எனும் புனித ஆலயம், புனித மாதங்கள், பலிப் பிராணிகள் மற்றும் மாலையிடப்பட்ட பலிப் பிராணிகள் ஆகியவற்றை அல்லாஹ் மக்களுக்காக நிலையானதாய் ஆக்கியுள்ளான். அல்லாஹ், வானங்களில் உள்ளவற்றையும் பூமியில் உள்ளவற்றையும் அறிகிறான் என்பதையும், ஒவ்வொரு பொருளையும் அல்லாஹ் நன்கறிந்தவன் என்பதையும் நீங்கள் அறிந்து கொள்வதற்காகவே இது (ஏற்படுத்தப்பட்டுள்ளது.)"/>
        <aya index="98"
            text="தண்டிப்பதில் அல்லாஹ் கடுமையானவன் என்பதையும், அல்லாஹ் மன்னிப்புமிக்கவன், நிகரிலா அன்பாளன் என்பதையும் அறிந்து கொள்ளுங்கள்!"/>
        <aya index="99"
            text="எடுத்துரைப்பதைத் தவிர தூதர்மீது (வேறு) கடமையில்லை. நீங்கள் வெளிப்படுத்துவதையும் மறைப்பதையும் அல்லாஹ் அறிகிறான்."/>
        <aya index="100"
            text="கெட்டது அதிகளவு இருப்பது உம்மை வியப்பில் ஆழ்த்தினாலும் &quot;கெட்டதும் நல்லதும் சமமாகாது&quot; என்று கூறுவீராக! அறிவுடையோரே! நீங்கள் வெற்றி பெறுவதற்காக அல்லாஹ்வை அஞ்சுங்கள்!"/>
        <aya index="101"
            text="இறைநம்பிக்கை கொண்டோரே! சிலவற்றைப் பற்றி (நபியிடம்) கேட்காதீர்கள்! அவை உங்களுக்கு அறிவிக்கப்பட்டால் உங்களுக்கு வருத்தமளிக்கும். குர்ஆன் அருளப்படும் சமயத்தில் நீங்கள் அவற்றைப் பற்றிக் கேட்டால் அவை உங்களுக்குத் தெளிவாக்கப்பட்டு விடும். இ(துவரை கேட்ட)வற்றை அல்லாஹ் மன்னித்து விட்டான். அல்லாஹ் மன்னிப்புமிக்கவன்; சகிப்புத்தன்மைமிக்கவன்.164"/>
        <aya index="102"
            text="உங்களுக்கு முன்னால் ஒரு கூட்டத்தினர் இ(து போன்ற)வற்றைக் கேட்டு, பின்னர் அவற்றை மறுப்போராக மாறிவிட்டனர்."/>
        <aya index="103"
            text="(கால்நடைகளில்) பஹீரா, ஸாயிபா, வஸீலா, ஹாம் ஆகியவற்றை அல்லாஹ் ஏற்படுத்தவில்லை. மாறாக, இறைமறுப்பாளர்கள் அல்லாஹ்வின்மீது பொய்யைப் புனைந்து கூறுகின்றனர். அவர்களில் அதிகமானோர் சிந்திக்க மாட்டார்கள்.165"/>
        <aya index="104"
            text="&quot;அல்லாஹ் அருளியதன் பக்கமும் தூதரின் பக்கமும் வாருங்கள்!&quot; என்று அவர்களிடம் கூறப்பட்டால் &quot;எங்கள் முன்னோரை நாங்கள் எதில் கண்டோமோ அதுவே எங்களுக்குப் போதுமானது&quot; என்று கூறுகின்றனர். அவர்களின் முன்னோர் எதையும் தெரியாதவர்களாகவும், நேர்வழியில் நடக்காதவர்களாகவும் இருந்தாலுமா?"/>
        <aya index="105"
            text="இறைநம்பிக்கை கொண்டோரே! உங்களையே நீங்கள் பாதுகாத்துக் கொள்ளுங்கள்! நீங்கள் நேர்வழி நடந்தால் வழிதவறியோர் உங்களுக்குத் தீங்கிழைக்க முடியாது. நீங்கள் அனைவரும் அல்லாஹ்விடமே திரும்பிச் செல்லவேண்டியுள்ளது. நீங்கள் செய்து கொண்டிருந்ததை அப்போது அவன் உங்களுக்கு அறிவிப்பான்.166"/>
        <aya index="106"
            text="இறைநம்பிக்கை கொண்டோரே! உங்களில் ஒருவருக்கு மரணம் நெருங்கி விட்டால், மரண சாசனம் செய்யும்போது, உங்களிலிருந்து நேர்மையான இருவர் உங்களுக்கிடையே சாட்சியாக இருக்க வேண்டும். நீங்கள் பூமியில் பயணம் செய்யும்போது உங்களுக்கு மரண வேதனை ஏற்பட்டால், உங்களைச் சாராத வேறு இருவர் (சாட்சியாக) இருக்கலாம். நீங்கள் சந்தேகப்பட்டால் அவ்விருவரையும் தொழுகைக்குப் பிறகு தடுத்து வைத்து, &quot;நெருங்கிய உறவினராக இருந்தாலும் (அவர்களிடம்) இதை விலைக்கு விற்க மாட்டோம். அல்லாஹ்வின் சாட்சியத்தை மறைக்கவும் மாட்டோம். அவ்வாறு செய்தால் நாங்கள் பாவிகளாகி விடுவோம்&quot; என அவ்விருவரும் அல்லாஹ்வின்மீது சத்தியம் செய்ய வேண்டும்.167"/>
        <aya index="107"
            text="அவ்விருவரும் (சாட்சியத்தில்) குற்றமிழைத்தனர் என்பது கண்டறியப்பட்டால் அவ்விருவருக்குப் பதிலாக, (மரண சாசனத்திற்கு) உரிமை படைத்தவர்களில் (இறந்தவருக்கு) நெருக்கமான இருவர் எழுந்து, &quot;அவ்விருவரின் சாட்சியைவிட எங்கள் சாட்சி மிக உண்மையானது. நாங்கள் வரம்பு மீறவில்லை. அவ்வாறு செய்தால் நாங்கள் அநியாயக்காரர்கள் ஆகிவிடுவோம்&quot; என்று அல்லாஹ்வின்மீது சத்தியம் செய்ய வேண்டும்."/>
        <aya index="108"
            text="சாட்சியத்தை அதற்குரிய முறையில் கொண்டு வருவதற்கோ அல்லது மற்றவர்களின் சத்தியங்களுக்குப் பின்னர் (தமது பொய்) சத்தியங்கள் மறுக்கப்பட்டுவிடும் என அவர்கள் பயப்படுவதற்கோ இதுவே மிகவும் ஏற்றது. அல்லாஹ்வுக்கு அஞ்சுங்கள்! செவிசாயுங்கள். பாவிகளின் கூட்டத்திற்கு அல்லாஹ் நேர்வழி காட்டமாட்டான்."/>
        <aya index="109"
            text="அல்லாஹ், (தனது) தூதர்களை ஒன்றுசேர்க்கும் நாளில் &quot;உங்களுக்கு என்ன பதிலளிக்கப்பட்டது?&quot; என்று கேட்பான். &quot;எங்களுக்கு எந்த ஞானமும் இல்லை. நீயே மறைவானவற்றை நன்கறிந்தவன்&quot; என்று (தூதர்கள்) கூறுவார்கள்."/>
        <aya index="110"
            text="&quot;மர்யமின் மகன் ஈஸாவே! உமக்கும் உமது தாயாருக்கும் நான் செய்த அருளையும், உம்மை (ஜிப்ரீல் எனும்) ரூஹுல் குதுஸ் மூலம் பலப்படுத்தியதை நினைத்துப் பார்ப்பீராக! தொட்டில் பருவத்திலும் பெரிய வயதிலும் நீர் மக்களிடம் பேசினீர். வேதத்தையும், ஞானத்தையும், தவ்ராத்தையும், இன்ஜீலையும் உமக்குக் கற்றுத் தந்ததை நினைத்துப் பார்ப்பீராக! எனது ஆணைப்படி களிமண்ணால் ஒரு பறவையின் உருவத்தைப் போன்று நீர் வடிவமைத்து அதில் ஊதியபோது அது எனது ஆணைப்படி பறவையாக மாறியதையும், எனது ஆணைப்படி பிறவிக் குருடர் மற்றும் தொழுநோயாளியை நீர் குணப்படுத்தியதையும் நினைத்துப் பார்ப்பீராக! எனது ஆணைப்படி இறந்தவர்களை (உயிருடன்) நீர் வெளிப்படுத்தியதையும் நினைத்துப் பார்ப்பீராக! இஸ்ராயீலின் வழித்தோன்றல்களிடம் தெளிவான சான்றுகளுடன் நீர் வந்தபோது அவர்களிலுள்ள இறைமறுப்பாளர்கள், 'இது பகிரங்கமான சூனியத்தைத் தவிர வேறில்லை' என்று கூறியபோது அவர்களிடமிருந்து உம்மை நான் காப்பாற்றியதையும் நினைத்துப் பார்ப்பீராக!&quot; என (ஈஸாவிடம்) அல்லாஹ் கூறியதை (நபியே!) நினைவூட்டுவீராக!"/>
        <aya index="111"
            text="&quot;என்னையும் எனது தூதரையும் நம்புங்கள்!&quot; என்று (ஈஸாவின்) நெருக்கமான தோழர்களுக்கு நான் அறிவித்தபோது, &quot;நாங்கள் நம்பினோம். நாங்கள் முஸ்லிம்கள் என்பதற்கு நீ சாட்சியாக இருப்பாயாக!&quot; என்று அவர்கள் கூறினார்கள்."/>
        <aya index="112"
            text="&quot;மர்யமின் மகன் ஈஸாவே! எங்களுக்காக உணவுப் பாத்திரத்தை வானிலிருந்து இறக்குவதற்கு உமது இறைவன் சக்தி பெறுவானா?&quot; என்று அந்த நெருக்கமான தோழர்கள் கேட்டபோது &quot;நீங்கள் இறைநம்பிக்கையாளர்களாக இருந்தால் அல்லாஹ்வை அஞ்சுங்கள்!&quot; என்று அவர் கூறினார்."/>
        <aya index="113"
            text="&quot;நாங்கள் அதிலிருந்து உணவருந்தவும், எங்கள் உள்ளங்கள் நிம்மதி பெறுவதற்கும், நீர் எங்களிடம் உண்மையே கூறினீர் என்பதை நாங்கள் அறிந்து, அதற்குச் சாட்சியாளர்களாக ஆவதற்கும் விரும்புகிறோம்&quot; என அவர்கள் கூறினர்."/>
        <aya index="114"
            text="&quot;அல்லாஹ்வே! எங்கள் இறைவனே! வானிலிருந்து எங்களுக்கு உணவுப் பாத்திரத்தை இறக்குவாயாக! அது எங்களில் முதலாமவருக்கும் இறுதியானவருக்கும் பெருநாளாகவும், உன்னிடமிருந்து வந்த சான்றாகவும் இருக்கும். எங்களுக்கு உணவளிப்பாயாக! உணவளிப்போரில் நீ மிகச் சிறந்தவன்&quot; என மர்யமின் மகன் ஈஸா கூறினார்."/>
        <aya index="115"
            text="&quot;நான் அதை உங்களுக்கு இறக்குவேன். அதற்குப் பிறகு உங்களில் யாரேனும் மறுத்தால், அகிலத்தாரில் எவரையும் தண்டித்திராத வேதனையால் அவரைத் தண்டிப்பேன்&quot; என அல்லாஹ் கூறினான்."/>
        <aya index="116"
            text="&quot;மர்யமின் மகன் ஈஸாவே! 'அல்லாஹ்வையன்றி, என்னையும் என் தாயாரையும் கடவுள்களாக எடுத்துக் கொள்ளுங்கள்' என்று நீர் மக்களிடம் கூறினீரா?&quot; என அல்லாஹ் கேட்கும்போது அவர், &quot;நீ தூயவன்! எனக்கு உரிமையில்லாததை நான் கூறுவது எனக்குத் தகாது. நான் அவ்வாறு கூறியிருந்தால் அதை நீ அறிந்திருப்பாய். என் உள்ளத்திலிருப்பதை நீ அறிவாய். உன் உள்ளத்திலிருப்பதை நான் அறிய மாட்டேன். நீயே மறைவானவற்றை நன்கறிபவன்&quot; என்று கூறுவார்.168"/>
        <aya index="117, 118"
            text="&quot;நீ எனக்கு ஏவியவாறு, 'என் இறைவனும் உங்கள் இறைவனுமாகிய அல்லாஹ்வையே வணங்குங்கள்' என்பதைத் தவிர எதையும் நான் அவர்களிடம் கூறவில்லை. நான் அவர்களுடன் இருந்தவரை அவர்களைக் கவனித்துக் கொண்டிருந்தேன். நீ என்னைக் கைப்பற்றியதும் நீயே அவர்களைக் கண்காணிப்பவனாய் இருந்தாய். நீ அனைத்துப் பொருட்களையும் கண்காணிப்பவன். நீ அவர்களை வேதனை செய்தால் அவர்கள் உன் அடியார்களே! நீ அவர்களை மன்னித்தால் நீயே மிகைத்தவன், நுண்ணறிவாளன்&quot; (என்றும் ஈஸா கூறுவார்.)169"/>
        <aya index="119"
            text="&quot;இது உண்மையாளர்களுக்கு அவர்களின் உண்மை பயனளிக்கும் நாள்&quot; என்று அல்லாஹ் கூறுவான். அவர்களுக்குச் சொர்க்கங்கள் உள்ளன. அவற்றின் கீழ் ஆறுகள் ஓடும். அதில் அவர்கள் என்றென்றும் நிரந்தரமாக இருப்பார்கள். அவர்களை அல்லாஹ் பொருந்திக் கொண்டான்; அவர்களும் அவனைப் பொருந்திக் கொண்டார்கள். இதுவே மகத்தான வெற்றி."/>
        <aya index="120"
            text="வானங்கள், பூமி மற்றும் அவற்றிலுள்ளவற்றின் அதிகாரம் அல்லாஹ்வுக்கே உரியது. அவன் ஒவ்வொரு பொருளின்மீதும் ஆற்றல் மிக்கவன்."/>
        <aya index="120"
            text="வானங்கள், பூமி மற்றும் அவற்றிலுள்ளவற்றின் அதிகாரம் அல்லாஹ்வுக்கே உரியது. அவன் ஒவ்வொரு பொருளின்மீதும் ஆற்றல் மிக்கவன்."/>
        <aya index="120"
            text="வானங்கள், பூமி மற்றும் அவற்றிலுள்ளவற்றின் அதிகாரம் அல்லாஹ்வுக்கே உரியது. அவன் ஒவ்வொரு பொருளின்மீதும் ஆற்றல் மிக்கவன்."/>
    </sura>
    <sura index="6" name="">
        <aya index="1"
            text="வானங்களையும், பூமியையும் படைத்து, இருள்களையும், ஒளியையும் ஏற்படுத்திய அல்லாஹ்வுக்கே எல்லாப் புகழும். (இதன்) பிறகும் இறைமறுப்பாளர்கள் தமது இறைவனுக்கு(ப் படைப்பினங்களைச்) சமமாக்குகின்றனர்."/>
        <aya index="2"
            text="அவனே களிமண்ணால் உங்களைப் படைத்தான். பிறகு (வாழ்வுக்கான) தவணையை நிர்ணயித்தான். (மறுமைக்கான) குறிப்பிட்ட மற்றொரு தவணையும் அவனிடம் உள்ளது. பின்னரும் நீங்கள் சந்தேகிக்கிறீர்கள்."/>
        <aya index="3"
            text="வானங்களிலும் பூமியிலும் அவன்தான் அல்லாஹ். உங்கள் இரகசியத்தையும் வெளிப்படைத்தன்மையையும் அவன் அறிகிறான். நீங்கள் செய்வதையும் அவன் அறிகிறான்."/>
        <aya index="4"
            text="தமது இறைவனின் சான்றுகளில் அவர்களிடம் எந்தச் சான்று வந்தாலும் அதை அவர்கள் புறக்கணிப்பவர்களாகவே இருந்தனர்."/>
        <aya index="5"
            text="உண்மை அவர்களிடம் வந்தபோது அதைப் பொய்யெனக் கூறினர். அவர்கள் எதைக் கேலி செய்து கொண்டிருந்தார்களோ அதைப் பற்றிய செய்திகள் அவர்களிடம் வந்தே தீரும்."/>
        <aya index="6"
            text="இவர்களுக்கு முன் எத்தனையோ தலைமுறையை நாம் அழித்திருக்கிறோம் என்பதை இவர்கள் கவனிக்கவில்லையா? பூமியில் உங்களுக்குச் செய்து தராத வசதிகளையெல்லாம் அவர்களுக்குச் செய்து கொடுத்தோம். அவர்கள்மீது தொடர் மழையைப் பொழிவித்து, அவர்களின் கீழ் ஆறுகளையும் ஓடச் செய்தோம். அவர்களின் பாவச்செயல்களின் காரணமாக அவர்களை அழித்துவிட்டு, அவர்களுக்குப் பின் வேறொரு தலைமுறையைத் தோற்றுவித்தோம்."/>
        <aya index="7"
            text="(நபியே!) ஏட்டில் எழுதப்பட்ட வேதத்தை உமக்கு நாம் அருளியிருந்து, அதைத் தமது கைகளால் அவர்கள் தொட்டுப் பார்த்தாலும் &quot;இது பகிரங்கமான சூனியத்தைத் தவிர வேறில்லை&quot; என்றே இந்த இறைமறுப்பாளர்கள் கூறியிருப்பார்கள்."/>
        <aya index="8"
            text="&quot;இவருடன் ஒரு வானவர் இறக்கப்பட வேண்டாமா?&quot; என அவர்கள் கேட்கின்றனர். (அவ்வாறு) நாம் ஒரு வானவரை இறக்கியிருந்தால் (அவர்களின்) காரியம் முடிக்கப்பட்டிருக்கும். பின்னர் அவர்கள் அவகாசம் அளிக்கப்பட மாட்டார்கள்."/>
        <aya index="9"
            text="(தூதரான) அவரை ஒரு வானவராக அனுப்பியிருந்தாலும் அவரையும் மனிதராகவே ஆக்கியிருப்போம். (ஏற்கனவே) அவர்கள் எதில் குழம்பினார்களோ அதே குழப்பத்தை (இதிலும்) அவர்களுக்கு ஏற்படுத்தியிருப்போம்."/>
        <aya index="10"
            text="(நபியே!) உமக்கு முன்னரும் தூதர்கள் கேலி செய்யப்பட்டனர். அத்தூதர்களை எதைக் கொண்டு அவர்கள் கேலி செய்தார்களோ அது அவர்களையே சூழ்ந்து கொண்டது."/>
        <aya index="11"
            text="&quot;நீங்கள் பூமியில் பயணம் செய்யுங்கள்! பொய்யெனக் கூறியோரின் முடிவு எப்படி இருந்தது என்பதைக் கவனியுங்கள்&quot; என்று கூறுவீராக!"/>
        <aya index="12"
            text="&quot;வானங்களிலும் பூமியிலும் உள்ளவை யாருக்குச் சொந்தம்?&quot; என்று கேட்டு, &quot;அல்லாஹ்வுக்கே&quot; என்று கூறுவீராக! அவன் கருணை புரிவதைத் தன்மீது கடமையாக்கிக் கொண்டான். மறுமை நாளில் உங்களை அவன் ஒன்றுசேர்ப்பான். அதில் எந்தச் சந்தேகமும் இல்லை. தமக்குத் தாமே யார் நஷ்டத்தை ஏற்படுத்திக் கொண்டார்களோ அவர்கள் இறைநம்பிக்கை கொள்ள மாட்டார்கள்.170"/>
        <aya index="13"
            text="இரவிலும், பகலிலும் வசிப்பவை அவனுக்கே சொந்தம். அவன் செவியேற்பவன், நன்கறிந்தவன்."/>
        <aya index="14"
            text="&quot;வானங்களையும், பூமியையும் முன்மாதிரியின்றிப் படைத்த அல்லாஹ்வை விடுத்து, வேறு பொறுப்பாளனை எடுத்துக் கொள்வேனா?&quot; என்று கேட்பீராக! அவனே உணவளிக்கிறான்; அவன் உணவளிக்கப்படுவதில்லை. &quot;கட்டுப்பட்டோரில் நான் முதன்மையானவனாக இருக்குமாறு பணிக்கப்பட்டுள்ளேன்&quot; என்று கூறுவீராக! இணை வைப்போரில் ஒருவராக நீர் ஆகிவிட வேண்டாம்."/>
        <aya index="15"
            text="&quot;நான் என் இறைவனுக்கு மாறு செய்தால், மகத்தான நாளின் வேதனைக்கு அஞ்சுகிறேன்&quot; என்று கூறுவீராக!"/>
        <aya index="16"
            text="அந்நாளில் யார் அதிலிருந்து காப்பாற்றப்படுகிறாரோ அவருக்கே அவன் அருள் புரிந்தான். அதுவே தெளிவான வெற்றி."/>
        <aya index="17"
            text="அல்லாஹ் உமக்கு ஏதேனும் துன்பத்தை ஏற்படுத்தினால் அதை நீக்குபவன் அவனைத் தவிர யாருமில்லை. அவன் உமக்கு நன்மையை ஏற்படுத்தினால், ஒவ்வொரு பொருளின்மீதும் அவன் ஆற்றல் மிக்கவன்."/>
        <aya index="18"
            text="அவனே தன் அடியார்களை அடக்கியாள்பவன். அவன் நுண்ணறிவாளன்; நன்கறிந்தவன்."/>
        <aya index="19"
            text="&quot;(நபியே!) சாட்சியத்தில் மிகப் பெரியது எது?&quot; என்று கேட்டு, &quot;எனக்கும் உங்களுக்குமிடையே அல்லாஹ்வே சாட்சியாளன்&quot; என்று கூறுவீராக! இந்தக் குர்ஆன் மூலம் உங்களையும் இதை அடைவோரையும் நான் எச்சரிப்பதற்காக இது எனக்கு அறிவிக்கப்பட்டுள்ளது. அல்லாஹ்வுடன் வேறு கடவுள்கள் இருப்பதாக நீங்கள் சாட்சி கூறுகிறீர்களா? &quot;நான் (அவ்வாறு) சாட்சி கூற மாட்டேன்&quot; என்று கூறுவீராக! &quot;அவன் ஒரே ஒரு கடவுள்தான்! நீங்கள் இணைவைப்பதை விட்டும் நான் விலகியவன்&quot; என்றும் கூறுவீராக!"/>
        <aya index="20"
            text="யாருக்கு நாம் வேதத்தைக் கொடுத்தோமோ அவர்கள் தமது பிள்ளைகளை அறிவது போல் (நபியாகிய) இவரை அறிவார்கள். யார் தமக்குத் தாமே நஷ்டத்தை ஏற்படுத்திக் கொண்டார்களோ அவர்கள் இறைநம்பிக்கை கொள்ள மாட்டார்கள்."/>
        <aya index="21"
            text="அல்லாஹ்வின்மீது பொய்யைப் புனைந்து கூறுபவனைவிட அல்லது அவனது வசனங்களைப் பொய்யெனக் கூறுபவனைவிட மிகப் பெரிய அநியாயக்காரன் யார்? அநியாயக்காரர்கள் வெற்றி பெற மாட்டார்கள்."/>
        <aya index="22"
            text="அவர்கள் அனைவரையும் நாம் ஒன்று திரட்டும் நாளில் &quot;நீங்கள் கற்பனை செய்து கொண்டிருந்த உங்கள் இணைக் கடவுள்கள் எங்கே?&quot; என்று இணைவைத்தோரிடம் கேட்போம்."/>
        <aya index="23"
            text="&quot;எங்கள் இறைவன் அல்லாஹ்வின்மீது சத்தியமாக! நாங்கள் இணைவைப்போராக இருக்கவில்லை&quot; என்று கூறுவதைத் தவிர வேறு எதுவும் அவர்களின் சாக்குப்போக்காக இருக்காது."/>
        <aya index="24"
            text="அவர்கள், தம்மைப் பற்றி எவ்வாறு பொய்யுரைக்கின்றனர் என்பதைக் கவனிப்பீராக! அவர்கள் கற்பனை செய்து கொண்டிருந்தவை அவர்களை விட்டும் மறைந்து விட்டன."/>
        <aya index="25"
            text="உம்மிடம் செவியுறு(வதுபோல் பாவனை செய்)வோரும் அவர்களில் உள்ளனர். அதை விளங்க முடியாதவாறு அவர்களின் உள்ளங்களில் திரைகளையும், அவர்களின் காதுகளில் செவிட்டுத் தன்மையையும் ஏற்படுத்தியுள்ளோம். அவர்கள் எல்லாச் சான்றுகளையும் கண்டாலும் அவற்றை நம்ப மாட்டார்கள். அவர்கள் உம்மிடம் வரும்போது உம்முடன் தர்க்கம் செய்வார்கள். &quot;இது முன்னோரின் கட்டுக்கதைகள் தவிர வேறில்லை&quot; என்று அந்த இறைமறுப்பாளர்கள் கூறுகின்றனர்."/>
        <aya index="26"
            text="அவர்கள் இதைவிட்டும் (மற்றவர்களைத்) தடுத்து, தாமும் விலகிக் கொள்கின்றனர். அவர்கள் தம்மைத் தாமே அழித்துக் கொள்கின்றனர். (இதை) அவர்கள் உணர்ந்து கொள்வதில்லை."/>
        <aya index="27"
            text="நரகத்தின் முன்பு அவர்கள் நிறுத்தப்படும்போது நீர் பார்த்தால், &quot;நாங்கள் (உலகிற்குத்) திருப்பி அனுப்பப்பட வேண்டுமே! எங்கள் இறைவனின் வசனங்களைப் பொய்யெனக் கூறாமல் இறைநம்பிக்கையாளர்களாக ஆவோமே!&quot; என்று கூறுவார்கள்."/>
        <aya index="28"
            text="அவ்வாறல்ல! இதற்கு முன் அவர்கள் மறைத்துக் கொண்டிருந்தவை அவர்களுக்கு வெளிப்பட்டு விட்டன. அவர்கள் திருப்பி அனுப்பப்பட்டாலும் அவர்கள் எதைவிட்டுத் தடுக்கப்பட்டார்களோ அதை நோக்கியே மீண்டும் செல்வார்கள். அவர்கள் பொய்யர்களே!"/>
        <aya index="29"
            text="&quot;இது, நமது உலக வாழ்வைத் தவிர வேறில்லை. நாம் உயிர்ப்பித்து எழுப்பப்பட மாட்டோம்&quot; என அவர்கள் கூறுகின்றனர்."/>
        <aya index="30"
            text="அவர்கள் தமது இறைவன் முன்பு நிறுத்தப்படும்போது நீர் பார்த்தால், &quot;இது உண்மையல்லவா?&quot; என்று அவன் கேட்பான். அதற்கு அவர்கள், &quot;ஆம்! எங்கள் இறைவன்மீது சத்தியமாக!&quot; என்று கூறுவார்கள். &quot;நீங்கள் (இதை) மறுத்துக் கொண்டிருந்ததால் வேதனையைச் சுவையுங்கள்!&quot; என்று அவன் கூறுவான்."/>
        <aya index="31"
            text="அல்லாஹ்வின் சந்திப்பைப் பொய்யெனக் கூறியவர்கள் நஷ்டமடைந்து விட்டனர். உலகம் அழியும் நேரம் திடீரென அவர்களிடம் வரும்போது, அவர்கள் தமது பாவச் சுமைகளைத் தம் முதுகுகளில் சுமந்தவர்களாக &quot;அ(வ்வுலகத்)தில் அலட்சியமாக இருந்ததால் எங்களுக்கு ஏற்பட்ட துயரமே!&quot; என்று கூறுவார்கள். அறிந்து கொள்ளுங்கள்! அவர்கள் எதைச் சுமக்கிறார்களோ அது மிகக் கெட்டது."/>
        <aya index="32"
            text="இவ்வுலக வாழ்க்கை விளையாட்டும் வீணும் அன்றி வேறில்லை. இறையச்சமுடையோருக்கு மறுமை வீடே மிகச் சிறந்தது. சிந்திக்க மாட்டீர்களா?"/>
        <aya index="33"
            text="(நபியே!) அவர்கள் கூறுவது உம்மைக் கவலையில் ஆழ்த்துகிறது என்பதை நாம் அறிவோம். அவர்கள் உம்மைப் பொய்யாக்கவில்லை. மாறாக, இந்த அநியாயக்காரர்கள் அல்லாஹ்வின் வசனங்களையே மறுக்கின்றனர்."/>
        <aya index="34"
            text="உமக்கு முன்பிருந்த தூதர்களும் பொய்யரெனக் கூறப்பட்டனர். நமது உதவி அவர்களுக்கு வரும்வரை, தாம் பொய்யரெனக் கூறப்பட்டதையும் துன்புறுத்தப்பட்டதையும் பொறுத்துக் கொண்டனர். அல்லாஹ்வின் வார்த்தைகளை மாற்றுபவர் எவருமில்லை. தூதர்கள் பற்றிய செய்தி உம்மிடம் வந்தே இருக்கின்றது."/>
        <aya index="35"
            text="அவர்களுடைய புறக்கணிப்பு உமக்குப் பெரிதாகத் தோன்றினால், உமக்குச் சக்தியிருந்தால் பூமியில் சுரங்கத்தையோ அல்லது வானில் (ஏறும்) ஏணியையோ தேடி, அவர்களிடம் ஒரு சான்றைக் கொண்டு வருவீராக! அல்லாஹ் நாடியிருந்தால் அவர்களை நேர்வழியில் ஒன்றிணைத்திருப்பான். எனவே, நீர் அறிவீனர்களுள் ஒருவராக ஆகிவிடவேண்டாம்."/>
        <aya index="36"
            text="யார் செவியேற்கிறார்களோ அவர்களே பதிலளிப்பார்கள். அல்லாஹ், இறந்தோரை உயிர்ப்பித்து எழுப்புவான். பின்னர் அவனிடமே அவர்கள் திரும்பக் கொண்டு செல்லப்படுவார்கள்."/>
        <aya index="37"
            text="&quot;அவருடைய இறைவனிடமிருந்து அவருக்கு ஓர் அற்புதம் இறக்கப்பட்டிருக்கக் கூடாதா?&quot; என்று கேட்கின்றனர். &quot;அல்லாஹ்வே அற்புதத்தை இறக்குவற்கு ஆற்றலுடையவன்&quot; என்று கூறுவீராக! எனினும் அவர்களில் அதிகமானோர் அறிந்து கொள்ள மாட்டார்கள்."/>
        <aya index="38"
            text="பூமியிலுள்ள எந்த உயிரினமும், தமது இறக்கைகளால் பறக்கும் எந்தப் பறவையும் உங்களைப் போன்ற சமுதாயங்களே! அந்தப் பதிவேட்டில் எதையும் நாம் விட்டுவிடவில்லை. பின்னர் அவர்கள் தமது இறைவனிடம் ஒன்றுசேர்க்கப்படுவார்கள்."/>
        <aya index="39"
            text="நமது வசனங்களைப் பொய்யெனக் கூறுவோர், இருள்களிலுள்ள செவிடர்களும் ஊமைகளும் ஆவர். யாரை அல்லாஹ் நாடுகிறானோ அவரை வழிகேட்டில் விட்டு விடுகிறான்; யாரை அவன் நாடுகிறானோ அவரை நேரான வழியில் செலுத்துகிறான்."/>
        <aya index="40"
            text="&quot;அல்லாஹ்வின் வேதனை உங்களிடம் வந்தாலோ, அல்லது உலகம் அழியும் நேரம் உங்களிடம் வந்தாலோ அல்லாஹ் அல்லாதோரையா அழைப்பீர்கள்? நீங்கள் உண்மையாளர்களாக இருந்தால் எனக்குத் தெரிவியுங்கள்!&quot; என்று கேட்பீராக!"/>
        <aya index="41"
            text="மாறாக, நீங்கள் இணை வைத்தவற்றை மறந்துவிட்டு, அவனையே அழைப்பீர்கள். நீங்கள் எதற்காக அவனை அழைக்கிறீர்களோ அதை, அவன் நாடினால் நீக்கிவிடுவான்."/>
        <aya index="42"
            text="உமக்கு முன்னிருந்த சமுதாயங்களுக்கும் தூதர்களை அனுப்பினோம். மேலும் அ(ச்சமுதாயத்த)வர்கள் பணிவதற்காக வறுமையாலும் நோயாலும் அவர்களைப் பிடித்தோம்."/>
        <aya index="43"
            text="அவர்களிடம் நமது வேதனை வந்தபோது அவர்கள் பணிந்திருக்கக் கூடாதா? மாறாக, அவர்களின் உள்ளங்கள் இறுகி விட்டன. அவர்கள் செய்து கொண்டிருந்தவற்றை, அவர்களுக்கு ஷைத்தான் அலங்கரித்துக் காட்டினான்."/>
        <aya index="44"
            text="அவர்கள், தமக்கு அறிவுறுத்தப்பட்டதை மறந்தபோது எல்லாப் பொருட்களின் வாசல்களையும் அவர்களுக்குத் திறந்து விட்டோம். முடிவில், அவர்கள் தமக்கு வழங்கப்பட்டவற்றில் இன்புற்று இருந்தபோது திடீரென அவர்களைத் தண்டித்தோம். அப்போது அவர்கள் நம்பிக்கை இழந்து விடுகின்றனர்."/>
        <aya index="45"
            text="அநியாயம் செய்த கூட்டத்தார் வேரறுக்கப்பட்டனர். அகிலங்களின் இறைவனான அல்லாஹ்வுக்கே எல்லாப் புகழும்."/>
        <aya index="46"
            text="&quot;அல்லாஹ் உங்கள் செவிப்புலனையும், பார்வைகளையும் பறித்து, உங்கள் உள்ளங்களில் முத்திரையிட்டு விட்டால், அவற்றை உங்களுக்குத் திருப்பிக் கொடுக்கும் கடவுள் அல்லாஹ்வைத் தவிர வேறு யார் என்பதை எனக்குத் தெரிவியுங்கள்&quot; என்று கேட்பீராக! எவ்வாறு சான்றுகளை விவரிக்கிறோம் என்பதைக் கவனிப்பீராக! (இதன்) பின்னரும் அவர்கள் புறக்கணிக்கின்றனர்."/>
        <aya index="47"
            text="&quot;அல்லாஹ்வின் வேதனை திடீரென்றோ அல்லது வெளிப்படையாகவோ உங்களிடம் வந்து விட்டால் அநியாயக்காரக் கூட்டத்தைத் தவிர (வேறெவரும்) அழிக்கப்படுவார்களா என்பதை எனக்குத் தெரிவியுங்கள்&quot; என்று கேட்பீராக!"/>
        <aya index="48"
            text="தூதர்களை நற்செய்தி கூறுவோராகவும், எச்சரிப்போராகவுமே நாம் அனுப்புகின்றோம். யார் இறைநம்பிக்கை கொண்டு, தம்மைச் சீர்திருத்திக் கொள்கிறார்களோ அவர்களுக்கு எந்த அச்சமும் இல்லை. அவர்கள் கவலைப்படவும் மாட்டார்கள்."/>
        <aya index="49"
            text="நமது வசனங்களைப் பொய்யெனக் கூறியோர், பாவம் செய்து கொண்டிருந்ததால் அவர்களை வேதனை பிடித்துக் கொள்ளும்."/>
        <aya index="50"
            text="(நபியே!) &quot;என்னிடம் அல்லாஹ்வின் பொக்கிஷங்கள் இருப்பதாக நான் உங்களிடம் கூற மாட்டேன். மறைவானதை நான் அறிய மாட்டேன். நான் வானவர் என்றும் உங்களிடம் கூற மாட்டேன். எனக்கு அறிவிக்கப்படுவதைத் தவிர எதையும் நான் பின்பற்றுவதில்லை&quot; என்று கூறுவீராக! &quot;பார்வையற்றவனும், பார்வையுள்ளவனும் சமமாவார்களா? சிந்திக்க மாட்டீர்களா?&quot; என்று கேட்பீராக!"/>
        <aya index="51"
            text="தமது இறைவனிடம் ஒன்று திரட்டப்படுவதை அஞ்சுவோரை இதன் மூலம் எச்சரிப்பீராக! இதனால் அவர்கள் இறையச்சமுடையோர் ஆவார்கள். அவர்களுக்கு அவனைத் தவிர பொறுப்பாளனோ பரிந்துரையாளனோ இல்லை."/>
        <aya index="52"
            text="தமது இறைவனின் பொருத்தத்தை விரும்பி, காலையிலும் மாலையிலும் அவனைப் பிரார்த்திப்பவர்களை நீர் விரட்டி விடாதீர்! அவர்களை விசாரிப்பதில் உமக்கு எந்தப் பொறுப்புமில்லை. உம்மை விசாரிப்பதில் அவர்களுக்கு எந்தப் பொறுப்புமில்லை. அவர்களை நீர் விரட்டினால் அநியாயக்காரர்களுள் ஒருவராக ஆகி விடுவீர்.171"/>
        <aya index="53"
            text="&quot;நம்மிடையே (தாழ்ந்தோரான) இவர்கள்மீதா அல்லாஹ் அருள் புரிந்தான்?&quot; என்று அவர்கள் கூறுவதற்காகவே அவர்களில் சிலரைக் கொண்டு சிலரை இவ்வாறு சோதித்தோம். நன்றி செலுத்துவோரை அல்லாஹ் மிக அறிந்தவன் அல்லவா?"/>
        <aya index="54"
            text="நமது வசனங்களை நம்பியோர் உம்மிடம் வந்தால் &quot;உங்கள்மீது அமைதி உண்டாகட்டும்! உங்கள் இறைவன் கருணை புரிவதைத் தன்மீது கடமையாக்கிக் கொண்டான். உங்களில் யாரேனும் அறியாமையால் தீமை செய்து, அதன் பிறகு பாவ மன்னிப்புக் கோரி, சீர்திருத்திக் கொண்டால் அல்லாஹ் மன்னிப்புமிக்கவன், நிகரிலா அன்பாளன்&quot; என்று கூறுவீராக!"/>
        <aya index="55"
            text="இவ்வாறும், குற்றவாளிகளின் பாதை தெளிவாவதற்காகவும் நாம் சான்றுகளை விவரிக்கிறோம்."/>
        <aya index="56"
            text="&quot;அல்லாஹ்வையன்றி யாரை நீங்கள் பிரார்த்திக்கிறீர்களோ அவர்களை வணங்குவதை விட்டும் நான் தடுக்கப்பட்டுள்ளேன்&quot; என்று கூறுவீராக! &quot;உங்களின் விருப்பங்களை நான் பின்பற்ற மாட்டேன். அவ்வாறு செய்தால் வழிதவறி விடுவேன்; மேலும் நான் நேர்வழியடைந்தவர்களுள் ஒருவனாகவும் இருக்க மாட்டேன்&quot; என்றும் கூறுவீராக!"/>
        <aya index="57"
            text="&quot;நான் என் இறைவனிடமிருந்து பெற்ற தெளிவான சான்றின்மீது இருக்கிறேன். நீங்களோ அதைப் பொய்யெனக் கூறினீர்கள். நீங்கள் எதற்கு அவசரப்படுகிறீர்களோ அது என்னிடம் இல்லை. அதிகாரம் அனைத்தும் அல்லாஹ்வுக்கே தவிர வேறில்லை. அவன் உண்மையைக் கூறுகிறான். தீர்ப்பளிப்போரில் அவனே மிகச் சிறந்தவன்&quot; என்று கூறுவீராக!"/>
        <aya index="58"
            text="&quot;நீங்கள் எதற்கு அவசரப்படுகிறீர்களோ அது என்னிடம் இருந்திருந்தால் எனக்கும் உங்களுக்குமிடையே காரியம் முடிக்கப்பட்டிருக்கும். அநியாயக்காரர்களை அல்லாஹ் மிக அறிந்தவன்&quot; என்று கூறுவீராக!"/>
        <aya index="59"
            text="மறைவானவற்றின் சாவிகள் அவனிடமே உள்ளன. அவனைத் தவிர யாரும் அவற்றை அறிய முடியாது. அவன் தரையிலும், கடலிலும் உள்ளவற்றை அறிகிறான். அவன் அறியாமல் ஓர் இலைகூட உதிர்வதில்லை. பூமியின் இருள்களிலுள்ள விதையும், பசுமையானதும், உலர்ந்ததும் தெளிவான ஏட்டில் இல்லாமலில்லை.172"/>
        <aya index="60"
            text="அவனே உங்களை இரவில் கைப்பற்றுகிறான். பகலில் நீங்கள் செய்வதையும் அவன் அறிகிறான். குறிப்பிட்ட தவணை நிறைவு செய்யப்படுவதற்காக அதில் உங்களை எழுப்புகிறான். பின்னர், நீங்கள் அவனிடமே திரும்பிச் செல்லவேண்டியுள்ளது. பிறகு, நீங்கள் செய்து கொண்டிருந்ததை உங்களுக்கு அறிவிப்பான்."/>
        <aya index="61"
            text="அவனே தன் அடியார்களை அடக்கியாள்பவன். உங்களுக்குப் பாதுகாவலர்களையும் அனுப்புகின்றான். முடிவில், உங்களில் ஒருவருக்கு மரணம் வரும்போது, நமது தூதர்கள் அவனைக் கைப்பற்றுகின்றனர். அவர்கள் (அதில்) சிறிதும் குறை வைக்கமாட்டார்கள்."/>
        <aya index="62"
            text="பின்னர், அவர்கள் தமது உண்மை அதிபதியான அல்லாஹ்விடம் கொண்டு வரப்படுவார்கள். அறிந்து கொள்ளுங்கள்! அவனுக்கே முழு அதிகாரமும் உரியது. அவன் கணக்கெடுப்பவர்களில் மிக விரைவானவன்."/>
        <aya index="63"
            text="&quot;தரையிலும் கடலிலும் உள்ள இருள்களில் உங்களைக் காப்பாற்றுபவன் யார்?&quot; என்று கேட்பீராக! 'இதிலிருந்து அவன் எங்களைக் காப்பாற்றி விட்டால் நாங்கள் நன்றி செலுத்துவோராக இருப்போம்' என்று பணிவாகவும், இரகசியமாகவும் அப்போது அவனிடமே பிரார்த்திக்கிறீர்கள்."/>
        <aya index="64"
            text="&quot;அல்லாஹ்வே உங்களை இதிலிருந்தும், மற்ற எல்லாத் துன்பங்களிலிருந்தும் காப்பாற்றுகிறான். (இதன்)பின்னரும் நீங்கள் இணை வைக்கிறீர்கள்&quot; என்று கூறுவீராக!"/>
        <aya index="65"
            text="&quot;அவன் உங்களுக்கு மேலிருந்தோ, உங்கள் கால்களுக்குக் கீழிருந்தோ உங்கள்மீது வேதனையை அனுப்புவதற்கும், உங்களைப் பல பிரிவுகளாக்கி உங்களில் சிலரின் கொடுமையை, வேறு சிலரை அனுபவிக்கச் செய்யவும் ஆற்றலுள்ளவன்&quot; என்று கூறுவீராக! அவர்கள் விளங்கிக் கொள்வதற்காக எவ்வாறு வசனங்களை விவரிக்கிறோம் என்பதைக் கவனிப்பீராக!173"/>
        <aya index="66"
            text="இது உண்மையாக இருந்தும், உமது சமுதாயத்தினர் இதைப் பொய்யெனக் கூறுகின்றனர். &quot;நான் உங்களுக்குப் பொறுப்பாளனாக இல்லை&quot; என்று கூறுவீராக!"/>
        <aya index="67"
            text="ஒவ்வொரு விஷயத்திற்கும் (அது) நிறைவேறும் காலம் ஒன்று உண்டு. நீங்கள் அறிந்து கொள்வீர்கள்."/>
        <aya index="68"
            text="நமது வசனங்களைப் பற்றி (விதண்டாவாதத்தில்) மூழ்குவோரை நீர் கண்டால், அவர்கள் அதை விட்டும் வேறு பேச்சில் மூழ்கும்வரை அவர்களைப் புறக்கணிப்பீராக! உம்மை ஷைத்தான் மறக்கச் செய்து விட்டால், நினைவு வந்த பின்னர் அந்த அநியாயக்காரக் கூட்டத்தாருடன் அமராதீர்!"/>
        <aya index="69"
            text="அவர்களை விசாரிப்பதில் இறையச்சமுடையோருக்கு எந்தப் பொறுப்புமில்லை. எனினும் அவர்கள் இறையச்சமுடையோர் ஆவதற்காக அறிவுரை கூறுதல் உண்டு."/>
        <aya index="70"
            text="தமது மார்க்கத்தை விளையாட்டாகவும் வீணாகவும் எடுத்துக் கொண்டோரை விட்டு விடுவீராக! இவ்வுலக வாழ்வு அவர்களை ஏமாற்றி விட்டது. தான் செய்தவற்றுக்காக எவரும் அழிவுக்குள்ளாக்கப்படாமலிருக்க இதன் மூலம் அறிவுரை கூறுவீராக! அவனுக்கு அல்லாஹ்வையன்றி பொறுப்பாளனோ, பரிந்துரையாளனோ இல்லை. அவன் அனைத்தையும் ஈடாகக் கொடுத்தாலும் அது அவனிடமிருந்து ஏற்கப்பட மாட்டாது. இவர்களே தாங்கள் செய்தவற்றின் காரணமாக அழிவுக்குள்ளாக்கப்பட்டவர்கள். அவர்கள் மறுத்துக் கொண்டிருந்ததால் அவர்களுக்குக் கொதிநீர் பானமும், துன்புறுத்தும் வேதனையும் உள்ளது."/>
        <aya index="71, 72"
            text="&quot;அல்லாஹ்வை விட்டுவிட்டு எங்களுக்கு எந்த நன்மையும் தீமையும் செய்ய இயலாதவற்றையா நாங்கள் பிரார்த்திப்போம்? அல்லாஹ் எங்களுக்கு நேர்வழி காட்டிய பிறகு நாங்கள் வந்த வழியே திருப்பப்படுவோமா? 'எங்களிடம் வந்துவிடு!' என்று நேர்வழியின் பக்கம் அழைக்கும் நண்பர்கள் அவனுக்கு இருக்கும் நிலையில், யாரை ஷைத்தான்கள் வழிகெடுத்து பூமியில் தடுமாற விட்டு விட்டார்களோ அவனைப்போன்றா (ஆவோம்)&quot; என்று கேட்பீராக! &quot;அல்லாஹ் காட்டும் வழியே நேர்வழியாகும். அகிலங்களின் இறைவனுக்குக் கட்டுப்பட்டு நடக்குமாறும், 'தொழுகையை நிலைநிறுத்துங்கள், அவனையே அஞ்சுங்கள்' என்றும் நாங்கள் பணிக்கப்பட்டுள்ளோம்&quot; எனக் கூறுவீராக! இன்னும் அவனிடமே நீங்கள் ஒன்று திரட்டப்படுவீர்கள்."/>
        <aya index="73"
            text="அவன் வானங்களையும், பூமியையும் நியாயமான காரணத்துடனே படைத்துள்ளான். அவன் &quot;ஆகு!&quot; என்று சொல்லும் நாளில் அது ஆகி விடும்…"/>
        <aya index="73"
            text="அவன் வானங்களையும், பூமியையும் நியாயமான காரணத்துடனே படைத்துள்ளான். அவன் &quot;ஆகு!&quot; என்று சொல்லும் நாளில் அது ஆகி விடும்…"/>
        <aya index="74"
            text="இப்ராஹீம் தமது தந்தை ஆஸரிடம், &quot;சிலைகளைக் கடவுள்களாக எடுத்துக் கொள்கிறீரா? உம்மையும், உமது கூட்டத்தாரையும் பகிரங்க வழிகேட்டிலேயே காண்கிறேன்&quot; என்று கூறியதை நினைத்துப் பார்ப்பீராக!"/>
        <aya index="75"
            text="இவ்வாறும், உறுதியான இறைநம்பிக்கை கொண்டவர்களில் ஒருவராக இப்ராஹீம் ஆவதற்காகவும் வானங்கள் மற்றும் பூமியின் ஆட்சியை அவருக்குக் காட்டினோம்."/>
        <aya index="76"
            text="அவரை இரவு சூழ்ந்தபோது நட்சத்திரத்தைக் கண்டு, &quot;இதுதான் எனது இறைவன்&quot; என்று கூறினார். அது மறைந்தபோது &quot;மறையக்கூடியவற்றை நான் விரும்ப மாட்டேன்&quot; என்றார்."/>
        <aya index="77"
            text="சந்திரன் உதயமாவதை அவர் கண்டபோது &quot;இதுதான் எனது இறைவன்&quot; என்று கூறினார். அது மறைந்தபோது, &quot;எனது இறைவன் எனக்கு நேர்வழி காட்டவில்லை என்றால் நானும் வழிதவறிய கூட்டத்தில் ஒருவனாகி விடுவேன்&quot; என்று கூறினார்."/>
        <aya index="78, 79"
            text="சூரியன் உதயமாவதை அவர் கண்டபோது &quot;இதுதான் எனது இறைவன். இது மிகப் பெரியது&quot; என்று கூறினார். அது மறைந்தபோது &quot;என் சமுதாயமே! நீங்கள் இணையாக்குபவற்றை விட்டும் நான் விலகிக் கொண்டேன். வானங்களையும், பூமியையும் முன்மாதிரியின்றிப் படைத்தவனை நோக்கி, சத்திய நெறியில் நின்றவனாக எனது முகத்தைத் திருப்பி விட்டேன். நான் இணை வைப்போரில் உள்ளவன் அல்ல&quot; என்று கூறினார்."/>
        <aya index="80"
            text="அவரது சமுதாயத்தினர் அவருடன் வாதம் செய்தனர். &quot;அல்லாஹ்வைப் பற்றியா என்னிடம் வாதம் செய்கிறீர்கள்? அவனே எனக்கு நேர்வழி காட்டினான். நீங்கள் அவனுக்கு இணையாக்குபவற்றைப் பற்றி நான் அஞ்ச மாட்டேன். எனது இறைவன் ஏதேனும் நாடினாலே தவிர (எந்தத் தீங்கும் ஏற்படாது.) எனது இறைவன் ஒவ்வொரு பொருளையும் ஞானத்தால் சூழ்ந்திருக்கிறான். நீங்கள் சிந்திக்க மாட்டீர்களா?&quot; என்று கேட்டார்."/>
        <aya index="81"
            text="&quot;உங்களுக்கு அல்லாஹ் எந்த ஆதாரத்தையும் இறக்கி வைக்காதவற்றை அவனுக்கு நீங்கள் இணையாக்க அஞ்சாதபோது, நீங்கள் இணையாக்குபவற்றுக்கு நான் எப்படி அஞ்சுவேன்? நீங்கள் அறிந்தோராக இருந்தால், இரு பிரிவினரில் அச்சமின்றி இருக்க அதிகத் தகுதியுடையோர் யார்?&quot; (என்று கேட்டார்.)"/>
        <aya index="82"
            text="இறைநம்பிக்கை கொண்டு, தனது இறைநம்பிக்கையுடன் (இணைவைத்தல் எனும்) அநியாயத்தைக் கலந்து விடாமல் இருப்போருக்கே பாதுகாப்பு உண்டு. அவர்களே நேர்வழி அடைந்தவர்கள்.175"/>
        <aya index="83"
            text="இது நமது ஆதாரமாகும். இப்ராஹீமின் சமுதாயத்திற்கு எதிராக அவருக்கு இதை வழங்கினோம். நாம் நாடியோருக்கு அந்தஸ்துகளை உயர்த்துகிறோம். உமது இறைவனே நுண்ணறிவாளன். நன்கறிந்தவன்."/>
        <aya index="84"
            text="இஸ்ஹாக்கையும் யஃகூபையும் அவருக்குப் பரிசாக அளித்தோம். அனைவரையும் நேர்வழியில் செலுத்தினோம். இதற்கு முன் நூஹுக்கும் அவரது வழித்தோன்றல்களில் தாவூத், சுலைமான், அய்யூப், யூஸுஃப், மூஸா, ஹாரூன் ஆகியோரையும் நேர்வழியில் செலுத்தினோம். நன்மை செய்வோருக்கு இவ்வாறே கூலி வழங்குவோம்.176"/>
        <aya index="85"
            text="ஸகரிய்யா, யஹ்யா, ஈஸா, இல்யாஸ் ஆகியோரையும் (நேர்வழியில் செலுத்தினோம்.) அனைவரும் நல்லவர்கள்."/>
        <aya index="86"
            text="இஸ்மாயீல், அல்யஸவு, யூனுஸ், லூத் ஆகியோரையும் (நேர்வழியில் செலுத்தினோம்.) அனைவரையும் அகிலத்தாரைவிட சிறப்பித்தோம்."/>
        <aya index="87"
            text="அவர்களின் முன்னோர், அவர்களின் வழித்தோன்றல்கள், அவர்களின் சகோதரர்கள் ஆகியோரிலிருந்தும் தேர்ந்தெடுத்தோம். அவர்களை நேரான பாதையில் செலுத்தினோம்."/>
        <aya index="88"
            text="இது அல்லாஹ்வின் நேர்வழியாகும். தனது அடியார்களில் அவன் நாடியோருக்கு இதன் மூலம் நேர்வழி காட்டுகிறான். அவர்கள் இணை வைத்திருந்தால் அவர்கள் செய்து கொண்டிருந்த (நற்)செயல்கள் அவர்களை விட்டு அழிந்திருக்கும்."/>
        <aya index="89"
            text="அவர்களுக்கே நாம் வேதத்தையும், ஞானத்தையும், தூதுத்துவத்தையும் வழங்கினோம். அவர்கள் இதனை மறுத்தால், இதனை மறுக்காத வேறொரு சமுதாயத்திடம் இதனை ஒப்படைப்போம்."/>
        <aya index="90"
            text="அவர்களையே அல்லாஹ் நேர்வழியில் செலுத்தினான். எனவே அவர்களின் நேர்வழியைப் பின்பற்றுவீராக! &quot;இதற்காக உங்களிடம் எந்தக் கூலியையும் கேட்க மாட்டேன். இது உலகத்தாருக்கு அறிவுரையே தவிர வேறில்லை&quot; என்று (நபியே) கூறுவீராக!"/>
        <aya index="91"
            text="அல்லாஹ்வை அவனது தகுதிக்குத் தக்கவாறு அவர்கள் மதிக்கவில்லை. ஏனெனில், &quot;எந்த மனிதர்மீதும் அல்லாஹ் எதையும் அருளவில்லை&quot; என்று அவர்கள் கூறுகின்றனர். &quot;மனித குலத்துக்கு ஒளியாகவும் நேர்வழிகாட்டியாகவும் மூஸா கொண்டு வந்த வேதத்தை அருளியவன் யார்? அதை நீங்கள் பல ஏடுகளாக்கி, அவற்(றில் சிலவற்)றை வெளிப்படுத்துகிறீர்கள்; பெரும்பாலானவற்றை மறைக்கிறீர்கள். நீங்களும் உங்கள் முன்னோரும் அறியாமல் இருந்தவை உங்களுக்கு கற்றுக் கொடுக்கப்பட்டது&quot; எனக் கூறுவீராக! &quot;அல்லாஹ்தான் (அதை அருளினான்)&quot; என்றும் கூறுவீராக! பின்னர் தமது வீணான விஷயங்களில் விளையாடிக் கொண்டிருக்குமாறு அவர்களை விட்டு விடுவீராக!"/>
        <aya index="92"
            text="இது வேதம். ஊர்களின் தாயா(ன மக்காவில் வசிப்போ)ரையும், அதைச் சுற்றி உள்ளவர்களையும் எச்சரிப்பதற்காக இதை நாம் அருளினோம். (இது) பாக்கியம் நிறைந்ததும், தனக்கு முன்னுள்ளவற்றை உண்மைப்படுத்துவதும் ஆகும். யார் மறுமையை நம்புகிறார்களோ அவர்களே இதனை நம்புகின்றனர். அவர்களே தமது தொழுகையைப் பேணுவார்கள்."/>
        <aya index="93"
            text="அல்லாஹ்வின்மீது பொய்யைப் புனைந்து கூறுபவன், தனக்கு எந்த இறைச்செய்தியும் அறிவிக்கப்படாத நிலையிலும், 'எனக்கு இறைச்செய்தி அறிவிக்கப்பட்டது' என்று கூறுபவன், 'அல்லாஹ் இறக்கிய (வேதத்)தைப் போன்று நானும் இறக்குவேன்' என்று கூறுபவன் ஆகியோரைவிட மிகப்பெரும் அநியாயக்காரன் யார்? இந்த அநியாயக்காரர்கள் மரண வேதனைகளில் இருக்கும்போது நீர் காண்பீராயின் &quot;உங்கள் உயிர்களை வெளியேற்றுங்கள்! நீங்கள் அல்லாஹ்வின்மீது உண்மைக்குப் புறம்பானதைக் கூறுவோராக இருந்ததாலும், அவனது வசனங்களைப் புறக்கணித்துப் பெருமையடிப்போராக இருந்ததாலும் இன்றைய தினம் இழிவுமிக்க வேதனையால் தண்டிக்கப்படுகிறீர்கள்&quot; என்று (கூறி) வானவர்கள் தமது கைகளை விரிப்பார்கள்."/>
        <aya index="94"
            text="&quot;நாம் உங்களுக்குக் கொடுத்தவற்றையெல்லாம் உங்கள் முதுகுகளுக்குப் பின்னால் விட்டுவிட்டு, உங்களைத் தொடக்கத்தில் நாம் படைத்ததைப் போன்று தனியாக நம்மிடம் வந்து விட்டீர்கள். உங்களில் இணைக் கடவுள்கள் என நீங்கள் எண்ணிக் கொண்டிருந்த உங்கள் பரிந்துரையாளர்களை உங்களுடன் நாம் காணவில்லையே! உங்களுக்கிடையில் (தொடர்பு) அறுந்து விட்டது. நீங்கள் நம்பிக் கொண்டிருந்தவை உங்களை விட்டும் மறைந்து விட்டன&quot; (என அல்லாஹ் கூறுவான்.)177"/>
        <aya index="95"
            text="(தானிய) வித்துக்களையும், (பழங்களின்) விதைகளையும் அல்லாஹ்வே பிளக்கச் செய்பவன்; உயிரற்றதிலிருந்து உயிருள்ளதை வெளிப்படுத்துகிறான்; உயிருள்ளதிலிருந்து உயிரற்றதை வெளிப்படுத்துபவன். அவன்தான் அல்லாஹ். நீங்கள் எவ்வாறு திசை திருப்பப்படுகிறீர்கள்?"/>
        <aya index="96"
            text="அவன் வைகறைப் பொழுதை வெளிப்படுத்துபவன்; இரவை நிம்மதியளிப்பதாகவும், சூரிய, சந்திரனை காலக்கணக்காகவும் ஆக்கினான். இது மிகைத்தவனான நன்கறிந்தவனின் ஏற்பாடாகும்."/>
        <aya index="97"
            text="தரையிலும், கடலிலும் உள்ள இருள்களில் நீங்கள் வழியறிந்து கொள்வதற்காக அவனே நட்சத்திரங்களை உங்களுக்கு ஏற்படுத்தினான். அறிந்து கொள்ளும் சமுதாயத்திற்காகச் சான்றுகளை விவரித்துள்ளோம்."/>
        <aya index="98"
            text="அவனே உங்களை ஒரேயொரு மனிதரிலிருந்து உருவாக்கினான். (ஒவ்வொருவருக்கும்) தங்குமிடமும், ஒப்படைக்கப்படும் இடமும் உண்டு. விளங்கிக் கொள்ளும் சமுதாயத்திற்காகச் சான்றுகளை விவரித்துள்ளோம்."/>
        <aya index="99"
            text="அவனே வானிலிருந்து மழையை இறக்கினான். அதன்மூலம் அனைத்து வகையான தாவரங்களையும் வெளிப்படுத்தினோம். அதில் பசுமையானவற்றை முளைக்கச் செய்து, அவற்றிலிருந்து அடுக்கடுக்காக அமைந்த தானியங்களை வெளிப்படுத்துகிறோம். பேரீச்ச மரத்தின் பாளைகளில் தாழ்வாகத் தொங்கும் பழக்குலைகளையும், திராட்சைத் தோட்டங்களையும், ஒத்ததாகவும் மாறுபட்டதாகவும் அமைந்த ஸைத்தூன் மற்றும் மாதுளையையும் (வெளிப்படுத்துகிறோம்.) அது பயனளிக்கும் சமயத்தில் அதன் பயனையும், அது கனிவதையும் கவனியுங்கள்! நம்புகின்ற சமுதாயத்திற்கு இதில் பல சான்றுகள் உள்ளன."/>
        <aya index="100"
            text="ஜின்களை அல்லாஹ்வே படைத்திருக்கும் நிலையில், அவற்றை அவனுக்கு இணைகளாக ஆக்கி விட்டனர். அறிவின்றி, அவனுக்கு மகன்களையும், மகள்களையும் கற்பனை செய்கின்றனர். அவன் தூயவன்; அவர்கள் வர்ணிப்பதை விட்டும் உயர்ந்தவன்."/>
        <aya index="101"
            text="அவன் வானங்களையும், பூமியையும் முன்மாதிரியின்றிப் படைத்தவன். அவனுக்கு மனைவியே இல்லாதபோது எவ்வாறு பிள்ளை இருக்க முடியும்? அவன் ஒவ்வொரு பொருளையும் படைத்தான். அவன் ஒவ்வொரு பொருளையும் நன்கறிந்தவன்."/>
        <aya index="102"
            text="அவனே அல்லாஹ்; உங்கள் இறைவன். அவனைத் தவிர வேறுஎந்தக் கடவுளுமில்லை; ஒவ்வொரு பொருளையும் படைத்தவன். எனவே, அவனையே வணங்குங்கள்! அவன் ஒவ்வொரு பொருளுக்கும் பொறுப்பாளன்."/>
        <aya index="103"
            text="பார்வைகள் அவனை அடையாது. அவனே பார்வைகளை அடைகிறான். அவன் நுட்பமானவன்; நன்கறிந்தவன்.178"/>
        <aya index="104"
            text="&quot;உங்கள் இறைவனிடமிருந்து ஆதாரங்கள் உங்களிடம் வந்து விட்டன. யார் சிந்திக்கிறாரோ அது அவருக்கே (நல்லது.) யார் குருடாகி விட்டாரோ அது அவருக்கே எதிரானது. நான் உங்களைப் பாதுகாப்பவன் அல்ல!&quot; (என்று நபியே கூறுவீராக!)"/>
        <aya index="105"
            text="(அவர்கள் சிந்திப்பதற்காக) இவ்வாறே சான்றுகளை விவரிக்கிறோம். &quot;நீர் (பிறரிடம்) பாடம் படித்துள்ளீர்&quot; என அவர்கள் கூறுவதாலும், அறிந்து கொள்ளும் சமுதாயத்திற்கு அதை நாம் தெளிவுபடுத்துவதற்காகவுமே (இதைச் செய்கிறோம்.)"/>
        <aya index="106"
            text="(நபியே!) உமது இறைவனிடமிருந்து உமக்கு அறிவிக்கப்படுவதைப் பின்பற்றுவீராக! அவனைத் தவிர வேறுஎந்தக் கடவுளும் இல்லை. இணை வைப்பவர்களைப் புறக்கணித்து விடுவீராக!"/>
        <aya index="107"
            text="அல்லாஹ் நாடியிருந்தால் அவர்கள் இணை வைத்திருக்க மாட்டார்கள். உம்மை அவர்களின் பாதுகாவலராக நாம் ஆக்கவில்லை. நீர் அவர்களுக்குப் பொறுப்பாளரும் அல்ல!"/>
        <aya index="108"
            text="அல்லாஹ்வையன்றி அவர்கள் யாரைப் பிரார்த்திக்கிறார்களோ அவர்களைத் திட்டாதீர்கள்! இதனால் அவர்கள் அறிவின்றி, பகைமையால் அல்லாஹ்வைத் திட்டுவார்கள். இவ்வாறே ஒவ்வொரு சமுதாயத்திற்கும் அவர்களின் செயலை அலங்கரித்துக் காட்டினோம். பின்னர் அவர்கள் தமது இறைவனிடமே திரும்பிச் செல்ல வேண்டியுள்ளது. அவர்கள் செய்து கொண்டிருந்ததை அவர்களுக்கு அப்போது அவன் அறிவிப்பான்."/>
        <aya index="109"
            text="தங்களிடம் ஓர் அற்புதம் வந்தால் அதை நம்புவதாக அல்லாஹ்வின்மீது உறுதியிட்டுச் சத்தியம் செய்கின்றனர். &quot;அற்புதங்கள் யாவும் அல்லாஹ்விடமே உள்ளன&quot; என்று கூறுவீராக! அது நிகழ்ந்தாலும் அவர்கள் இறைநம்பிக்கை கொள்ள மாட்டார்கள் என்பதை உங்களுக்கு எது அறிவிக்கும்?"/>
        <aya index="110"
            text="அவர்கள் முதலில் இ(வ்வேதத்)தை நம்பாததைப் போன்றே அவர்களின் உள்ளங்களையும், பார்வைகளையும் புரட்டுவோம். தமது வரம்பு மீறலிலேயே தடுமாறும்படி அவர்களை விட்டு விடுவோம்.179"/>
        <aya index="111"
            text="நாம் அவர்களிடம் வானவர்களை இறக்கி வைத்தாலும், இறந்தவர்கள் அவர்களுடன் பேசினாலும், அனைத்துப் பொருட்களையும் அவர்களின் கண்ணெதிரே நாம் ஒன்றுசேர்த்தாலும் அல்லாஹ் நாடினால் தவிர அவர்கள் இறைநம்பிக்கை கொள்ள மாட்டார்கள். அவர்களில் பெரும்பாலோர் அறிய மாட்டார்கள்."/>
        <aya index="112"
            text="இவ்வாறே நாம் ஒவ்வொரு நபிக்கும் மனிதர்கள் மற்றும் ஜின்களிலுள்ள ஷைத்தான்களை எதிரிகளாக ஆக்கியுள்ளோம். அவர்கள், ஒருவருக்கொருவர் ஏமாற்றுவதற்காக அலங்காரச் சொற்களைக் கூறுகின்றனர். உமது இறைவன் நாடியிருந்தால் இதைச் செய்திருக்க மாட்டார்கள். அவர்களையும், அவர்கள் கற்பனை செய்பவற்றையும் விட்டு விடுவீராக!180"/>
        <aya index="113"
            text="மறுமையை நம்பாதவர்களின் உள்ளங்கள் அதன் பக்கம் சாய்ந்து, அதைத் திருப்தி கொள்வதற்காகவும், அவர்கள் எதைச் செய்து கொண்டிருந்தார்களோ அதையே (தொடர்ந்து) செய்வதற்காகவும் (இவ்வாறு அறிவிக்கின்றனர்.)"/>
        <aya index="114"
            text="&quot;அல்லாஹ் இவ்வேதத்தைத் தெளிவுபடுத்தப்பட்டதாக உங்களுக்கு அருளியிருக்கும்போது அவனையன்றி மற்றவரை நீதிபதியாக எடுத்துக் கொள்வேனா?&quot; (என்று நபியே கேட்பீராக!) நாம் யாருக்கு வேதத்தை வழங்கினோமோ அவர்கள் இது உமது இறைவனிடமிருந்து உண்மையுடன் அருளப்பட்டதுதான் என்பதை அறிகின்றனர். எனவே சந்தேகிப்போரில் ஒருவராக ஆகி விடாதீர்!"/>
        <aya index="115"
            text="உமது இறைவனின் வாக்கு உண்மையாலும், நீதியாலும் முழுமையாகி விட்டது. அவனது வார்த்தைகளை மாற்றுபவர் எவருமில்லை. அவன் செவியேற்பவன்; நன்கறிந்தவன்."/>
        <aya index="116"
            text="பூமியில் இருப்பவர்களில் பெரும்பான்மையினருக்கு நீர் கட்டுப்பட்டால் அவர்கள் அல்லாஹ்வின் பாதையை விட்டும் உம்மை வழிகெடுத்து விடுவார்கள். அவர்கள் ஊகத்தைத் தவிர எதையும் பின்பற்றவில்லை. அவர்கள் கற்பனை செய்வோர் தவிர வேறில்லை."/>
        <aya index="117"
            text="உமது இறைவன், தனது வழியை விட்டும் தவறியவர் யார் என்பதை மிக அறிந்தவன். அவன் நேர்வழி பெற்றவர்களையும் மிக அறிந்தவன்."/>
        <aya index="118"
            text="அவனது வசனங்களை நீங்கள் நம்பக்கூடியவர்களாக இருந்தால், அல்லாஹ்வின் பெயர் கூறப்பட்(டு அறுக்கப்பட்)டவற்றையே உண்ணுங்கள்!"/>
        <aya index="119"
            text="அல்லாஹ்வின் பெயர் கூறப்பட்(டு அறுக்கப்பட்)டதை உண்ணாதிருக்க உங்களுக்கு என்ன நேர்ந்தது? எதில் நீங்கள் நிர்ப்பந்திக்கப்பட்டீர்களோ அதைத் தவிர, அவன் உங்களுக்குத் தடுத்தவற்றை விவரித்துக் கூறியுள்ளான். அதிகமானோர் அறிவின்றி, தமது சுய விருப்பத்தினால் (மக்களை) வழிகெடுக்கின்றனர். உமது இறைவன் வரம்பு மீறியவர்களை மிக அறிந்தவன்."/>
        <aya index="120"
            text="பாவத்தில் பகிரங்கமானதையும், அந்தரங்கமானதையும் விட்டு விடுங்கள்! யார் பாவம் செய்கிறார்களோ, அவர்கள் சம்பாதித்து வந்ததற்காகக் கூலி கொடுக்கப்படுவார்கள்.181"/>
        <aya index="121"
            text="(அறுக்கும்போது) அல்லாஹ்வின் பெயர் கூறப்படாததை உண்ணாதீர்கள்! அது பாவம். உங்களுடன் வாக்குவாதம் செய்யுமாறு ஷைத்தான்கள் தமது நண்பர்களைத் தூண்டுகின்றனர். நீங்கள் அவர்களுக்குக் கட்டுப்பட்டால் நீங்களும் இணை வைப்பவர்கள்தான்.182"/>
        <aya index="122"
            text="இறந்துவிட்ட ஒருவனை நாம் உயிர்ப்பித்து, அவனுக்கு ஒளியையும் ஏற்படுத்தி, அதன் மூலம் மக்களுக்கிடையில் அவன் நடமாடுகிறான். அவனும், இருள்களில் சிக்கி அதிலிருந்து வெளியேற இயலாத மற்றொருவனும் சமமாவார்களா? இவ்வாறே இறைமறுப்பாளர்களுக்கு அவர்கள் செய்து கொண்டிருந்தவை அலங்காரமாகக் காட்டப்பட்டுள்ளன."/>
        <aya index="123"
            text="இவ்வாறே ஒவ்வொரு ஊரிலும் அதிலுள்ள குற்றவாளிகளில் பெரும்புள்ளிகளை அங்குச் சதி செய்வதற்காக ஏற்படுத்தியுள்ளோம். அவர்கள் தங்களுக்கே சதி செய்து கொள்கிறார்கள். ஆனால் (இதனை) அவர்கள் உணர மாட்டார்கள்."/>
        <aya index="124"
            text="அவர்களிடம் ஏதேனும் ஒரு வசனம் வந்தால், &quot;அல்லாஹ்வின் தூதர்களுக்குக் கொடுக்கப்பட்டதுபோல் எங்களுக்கும் கொடுக்கப்படும் வரை (அதனை) நாங்கள் நம்பவே மாட்டோம்&quot; எனக் கூறுகின்றனர். தனது தூதுத்துவத்தை எங்கு வைக்க வேண்டும் என்பதை அல்லாஹ்வே மிக அறிந்தவன். குற்றவாளிகளுக்கு அவர்கள் செய்து கொண்டிருந்த சூழ்ச்சியின் காரணமாக அல்லாஹ்விடமிருந்து சிறுமையும், கடும் வேதனையும் வந்தடையும்."/>
        <aya index="125"
            text="யாருக்கு அல்லாஹ் நேர்வழி காட்ட நாடுகிறானோ அவரது உள்ளத்தை இஸ்லாத்திற்காக விரிவுபடுத்துகிறான். யாரை அவன் வழிகேட்டில் விட்டுவிட நாடுகிறானோ அவரது உள்ளத்தை வானத்தில் ஏறிச் செல்பவரைப் போன்று இறுக்கமாகவும் நெருக்கடியாகவும் ஆக்குகிறான். இவ்வாறே அல்லாஹ், இறைநம்பிக்கை கொள்ளாதவர்கள்மீது வேதனையை ஏற்படுத்துகிறான்."/>
        <aya index="126"
            text="இதுவே உமது இறைவனின் நேரான வழியாகும். சிந்திக்கும் சமுதாயத்திற்கு நமது வசனங்களை விவரித்துள்ளோம்."/>
        <aya index="127"
            text="அவர்களுக்குத் தமது இறைவனிடம் நிம்மதியளிக்கும் இல்லம் உள்ளது. அவர்கள் செய்து கொண்டிருந்தவற்றின் காரணமாக அவனே அவர்களின் பாதுகாவலனாக இருக்கிறான்."/>
        <aya index="128"
            text="அவர்கள் அனைவரையும் அவன் ஒன்றுதிரட்டும் நாளில் &quot;ஜின் கூட்டத்தாரே! நீங்கள் மனிதர்களை (வழிகெடுத்து) அதிகப்படுத்திக் கொண்டீர்கள்&quot; (என்று இறைவன் கூறுவான்.) மனித இனத்திலுள்ள அவர்களின் நண்பர்கள், &quot;எங்கள் இறைவனே! எங்களில் சிலர், சிலரைக் கொண்டு பயனடைந்தனர். நீ எங்களுக்கு நிர்ணயித்த தவணையை அடைந்து விட்டோம்&quot; என்று கூறுவார்கள். &quot;நரகமே உங்கள் தங்குமிடமாகும். அல்லாஹ் நாடியதைத் தவிர அதில் நிரந்தரமாக இருப்பார்கள்&quot; என்று அவன் கூறுவான். உமது இறைவன் நுண்ணறிவாளன்; நன்கறிந்தவன்."/>
        <aya index="129"
            text="இவ்வாறே, அநியாயக்காரர்கள் செய்து கொண்டிருந்ததன் காரணமாக அவர்களில் ஒருவரை மற்றவருடன் சேர்த்து விடுவோம்."/>
        <aya index="130"
            text="&quot;ஜின், மனிதக் கூட்டத்தாரே! எனது வசனங்களை உங்களுக்கு எடுத்துரைக்கும் தூதர்கள் உங்களிடமிருந்தே உங்களுக்கு வரவில்லையா? உங்களுடைய இந்த நாளின் சந்திப்பைப் பற்றி அவர்கள் உங்களை எச்சரிக்கவில்லையா?&quot; (என்று இறைவன் கேட்பான்.) அதற்கு &quot;எங்களுக்கு எதிராக நாங்களே சாட்சி கூறுகிறோம்&quot; என்று அவர்கள் கூறுவார்கள். இவ்வுலக வாழ்க்கை அவர்களை ஏமாற்றி விட்டது. தாங்கள் இறைமறுப்பாளர்களாக இருந்ததாகத் தங்களுக்கு எதிராகவே சாட்சியளிப்பார்கள்."/>
        <aya index="131"
            text="இ(வ்வாறு தூதர்களை அனுப்புவ)தற்குக் காரணம், ஓர் ஊரார் விபரமற்றோராக இருக்கும் நிலையில் அவர்களை உமது இறைவன் அநியாயமாக அழிக்க மாட்டான் என்பதுதான்."/>
        <aya index="132"
            text="ஒவ்வொருவருக்கும் அவர்களின் செயல்களுக்குத் தக்க படித்தரங்கள் உண்டு. அவர்கள் செய்வதைப் பற்றி உமது இறைவன் கவனமற்றவனாக இல்லை."/>
        <aya index="133"
            text="உமது இறைவன் தேவைகளற்றவன்; அருளுடையவன். மற்றொரு சமுதாயத்தின் தலைமுறையிலிருந்து உங்களை உருவாக்கியது போன்றே, அவன் நாடினால் உங்களைப் போக்கி விட்டு, உங்களுக்குப் பின்னர் தான் நாடியோரை உங்களுக்கு மாற்றாக்கி விடுவான்."/>
        <aya index="134"
            text="உங்களுக்கு வாக்களிக்கப்பட்டது வந்தே தீரும். நீங்கள் தப்பிப்போர் அல்ல!"/>
        <aya index="135"
            text="&quot;எனது சமுதாயமே! உங்கள் நிலைப்பாட்டின்படி நீங்கள் செயல்படுங்கள்! நானும் செயல்படுகிறேன். மறுமையின் முடிவு யாருக்குச் சாதகமாக அமையும் என்பதை நீங்கள் அறிந்து கொள்வீர்கள். அநியாயக்காரர்கள் வெற்றி பெற மாட்டார்கள்&quot; என்று கூறுவீராக!"/>
        <aya index="136"
            text="அல்லாஹ் உற்பத்தி செய்த விளைச்சல் மற்றும் கால்நடைகளில் அவனுக்கு ஒரு பங்கை ஏற்படுத்தி, &quot;இது அல்லாஹ்வுக்குரியது&quot; என்றும், &quot;இது எங்களுடைய இணைக்கடவுள்களுக்குரியது&quot; என்றும் தமது நம்பிக்கையின்படி கூறுகின்றனர். அவர்களின் இணைக் கடவுள்களுக்குரியது அல்லாஹ்வுக்குச் சேராது; அல்லாஹ்வுக்குரியது அவர்களின் கடவுள்களுக்குச் சேரும். (இவ்வாறு) அவர்கள் தீர்ப்பளிப்பது மிகக் கெட்டது."/>
        <aya index="137"
            text="இணை வைப்போரில் அதிகமானோருக்கு, அவர்களை அழிப்பதற்காகவும், அவர்களின் மார்க்கத்தை அவர்களுக்குக் குழப்புவதற்காகவும் தமது குழந்தைகளைக் கொல்வதை அவர்களுடைய இணைக்கடவுள்கள் இவ்வாறே அழகாக்கிக் காட்டி விட்டன. அல்லாஹ் நாடியிருந்தால் இதைச் செய்திருக்க மாட்டார்கள். அவர்களையும், அவர்கள் புனைந்து கூறுவதையும் விட்டு விடுவீராக!"/>
        <aya index="138"
            text="&quot;இவை தடுக்கப்பட்ட கால்நடைகளும் விளைச்சலுமாகும். நாம் நாடியோரைத் தவிர (மற்றவர்கள்) அவற்றை உண்ணக்கூடாது&quot; என்று தமது நம்பிக்கையின்படி கூறுகின்றனர். சில கால்நடைகளை வாகனமாகப் பயன்படுத்துவது தடுக்கப்பட்டுள்ளது என்றும், சில கால்நடைகளின்மீது (அறுக்கும்போது) அல்லாஹ்வின் பெயர் கூறக்கூடாது என்றும் அவன்மீது புனைந்து கூறுகின்றனர். அவர்கள் புனைந்து கூறிக் கொண்டிருந்ததற்காக அவர்களுக்குக் கூலி கொடுப்பான்."/>
        <aya index="139"
            text="&quot;இந்தக் கால்நடைகளின் வயிறுகளில் உள்ளவை நம்மில் ஆண்களுக்கு மட்டுமே உரித்தானவை. நம்மில் பெண்களுக்குத் தடுக்கப்பட்டவை. ஆனால் அவை செத்துப் பிறந்தால் அவர்கள் (இரு பாலரும்) அதில் கூட்டாளிகள்&quot; என்றும் கூறுகின்றனர். அவர்களின் இந்தக் கூற்றுக்காக அவர்களுக்கு அவன் கூலி கொடுப்பான். அவன் நுண்ணறிவாளன்; நன்கறிந்தவன்."/>
        <aya index="140"
            text="அறிவின்றி, மூடத்தனத்தால் தமது குழந்தைகளைக் கொலை செய்தவர்களும், தமக்கு அல்லாஹ் வழங்கியதை அல்லாஹ்வின்மீது பொய் கூறித் தடை செய்து கொண்டவர்களும் நஷ்டமடைந்து விட்டனர். அவர்கள் வழிகெட்டு விட்டனர்; நேர்வழி பெற்றவர்களாகவும் இல்லை."/>
        <aya index="141"
            text="படர விடப்பட்டவையும், படர விடப்படாதவையும் கொண்ட சோலைகளையும், பேரீச்ச மரங்களையும், பலவகை உணவுகளைக் கொண்ட விளைச்சலையும், ஒத்ததாகவும் மாறுபட்டதாகவும் அமைந்த ஸைத்தூன் மற்றும் மாதுளையையும் அவனே படைத்தான். அவை பயனளிக்கும்போது அதன் பயனிலிருந்து உண்ணுங்கள்! அதன் அறுவடை நாளில் அதற்கான கடமையைக் கொடுத்துவிடுங்கள்! வீண் விரயம் செய்யாதீர்கள்! வீண் விரயம் செய்வோரை அவன் நேசிப்பதில்லை.183"/>
        <aya index="142"
            text="கால்நடைகளில் சுமப்பவற்றையும், சுமக்க இயலாத சிறியவற்றையும் (அவனே படைத்தான்.) அல்லாஹ் உங்களுக்கு அளித்ததை உண்ணுங்கள்! ஷைத்தானின் அடிச்சுவடுகளைப் பின்பற்றாதீர்கள்! அவன் உங்களுக்குப் பகிரங்க எதிரி."/>
        <aya index="143"
            text="(ஆடு, மாடு, ஒட்டகத்தில்) எட்டு வகைகள் உள்ளன. (ஆண், பெண் என) செம்மறியாட்டில் இரண்டும், வெள்ளாட்டில் இரண்டும் உள்ளன. &quot;அவன் அவ்விரு வகையில் ஆண் பிராணிகளைத் தடை செய்துள்ளானா? அல்லது பெண் பிராணிகளையா? அல்லது பெண் பிராணிகளின் கருவறைகளில் உள்ளவற்றையா? நீங்கள் உண்மையாளர்களாக இருந்தால் அறிவைக் கொண்டு எனக்குத் தெரிவியுங்கள்!&quot; என்று கேட்பீராக!"/>
        <aya index="144"
            text="(ஆண், பெண் என) ஒட்டகத்தில் இரண்டும், மாட்டில் இரண்டும் உள்ளன. &quot;அவன் அவ்விரு வகையில் ஆண் பிராணிகளைத் தடை செய்துள்ளானா? அல்லது பெண் பிராணிகளையா? அல்லது பெண் பிராணிகளின் கருவறைகளில் உள்ளவற்றையா? அல்லது அல்லாஹ் இப்படி ஆணையிடும்போது நீங்கள் உடன் இருந்தீர்களா?&quot; என்று கேட்பீராக! அறிவின்றி மக்களை வழிகெடுப்பதற்காக அல்லாஹ்வின்மீது பொய்யைப் புனைந்து கூறுவோரைவிடப் பெரும் அநியாயர்காரர்கள் யார்? அநியாயக்காரக் கூட்டத்தாருக்கு அல்லாஹ் நேர்வழி காட்ட மாட்டான்."/>
        <aya index="145"
            text="&quot;தாமாகச் செத்தவையும், ஓட்டப்பட்ட இரத்தமும், பன்றியின் இறைச்சி அசுத்தமாக இருப்பதால் அதுவும், அல்லாஹ் அல்லாதோரின் பெயர் கூறி அறுக்கப்பட்டது பாவமாக இருப்பதால் அதையும் தவிர வேறெதுவும் உண்பவருக்கு உண்ணத் தடை செய்யப்பட்டதாக எனக்கு அறிவிக்கப்பட்ட இறைச்செய்தியில் நான் காணவில்லை&quot; என்று கூறுவீராக! எனினும் விரும்பிச் செல்லாதவராகவும் வரம்பு மீறாதவராகவும் யாரேனும் நிர்ப்பந்திக்கப்பட்டால் உமது இறைவன் மன்னிப்புமிக்கவன்; நிகரிலா அன்பாளன்."/>
        <aya index="146"
            text="(பிளவில்லாத விரலமைப்பையுடைய) நகமுடைய பிராணிகள் அனைத்தையும் யூதர்களுக்குத் தடை செய்தோம். ஆடு, மாடுகளின் கொழுப்புகளைத் தடை செய்தோம். அவற்றின் முதுகுகளிலும் சிறுகுடல்களிலும் ஒட்டிக் கொண்டிருப்பவை அல்லது எலும்புடன் கலந்திருப்பவை தவிர! அவர்களின் அநியாயத்திற்காக இதனை அவர்களுக்குக் கூலியாகக் கொடுத்தோம். நாம் உண்மை கூறுவோரே!184"/>
        <aya index="147"
            text="உம்மை அவர்கள் பொய்யரெனக் கூறினால் &quot;உங்களுடைய இறைவன் விசாலமான அருளுடையவன். (எனினும்) குற்றம் புரியும் கூட்டத்தாரை விட்டும் அவனது தண்டனை திருப்பப்படாது&quot; என்று கூறுவீராக!"/>
        <aya index="148"
            text="&quot;அல்லாஹ் நாடியிருந்தால் நாங்களும் எங்கள் முன்னோரும் இணைவைத்திருக்க மாட்டோம். எந்த ஒன்றையும் நாங்கள் தடை செய்திருக்கவும் மாட்டோம்&quot; என இணை வைப்போர் கூறுவார்கள். இவர்களுக்கு முன்சென்றோரும் நமது வேதனையை சுவைக்கும் வரை இவ்வாறே பொய்யெனக் கூறினார்கள். &quot;உங்களிடம் ஏதேனும் ஆதாரம் உள்ளதா? இருந்தால் அதை எங்களுக்கு வெளிப்படுத்துங்கள்! நீங்கள் வெறும் ஊகத்தையே பின்பற்றுகின்றீர்கள். நீங்கள் கற்பனை செய்வோர் தவிர வேறில்லை&quot; என்று கூறுவீராக!"/>
        <aya index="149"
            text="&quot;நிறைவான ஆதாரம் அல்லாஹ்விடமே உள்ளது. அவன் நாடியிருந்தால் உங்கள் அனைவரையும் நேர்வழியில் செலுத்தியிருப்பான்&quot; என்று கூறுவீராக!"/>
        <aya index="150"
            text="&quot;அல்லாஹ்தான் இதைத் தடை செய்தான் என்று சாட்சி கூறும் உங்கள் சாட்சியாளர்களை அழைத்து வாருங்கள்!&quot; என்று கூறுவீராக! அவர்கள் (பொய்) சாட்சி கூறினாலும் நீர் அவர்களுடன் சேர்ந்து சாட்சி கூறாதீர்! நமது வசனங்களைப் பொய்யெனக் கூறியோர் மற்றும் மறுமையை நம்பாதோரின் விருப்பங்களைப் பின்பற்றாதீர்! அவர்கள் தமது இறைவனுக்கு (படைப்பினங்களை) நிகராக்குகின்றனர்."/>
        <aya index="151"
            text="&quot;வாருங்கள்! உங்கள் இறைவன் உங்களுக்கு எவற்றைத் தடுத்துள்ளான் என்பதை எடுத்துரைக்கிறேன்&quot; என்று (நபியே!) கூறுவீராக! அவனுக்கு எதையும் இணையாக்காதீர்கள்! பெற்றோருக்கு நன்மை செய்யுங்கள்! (அவர்களைத் துன்புறுத்தாதீர்கள்!) வறுமையின் காரணமாக உங்கள் பிள்ளைகளைக் கொலை செய்யாதீர்கள்! நாமே உங்களுக்கும், அவர்களுக்கும் உணவளிக்கிறோம். மானக்கேடானவற்றில் வெளிப்படையானதையும், மறைமுகமானதையும் நெருங்காதீர்கள்! அல்லாஹ் புனிதமாக்கிய எந்த உயிரையும் நியாயமின்றிக் கொலை செய்யாதீர்கள்! நீங்கள் விளங்கிக் கொள்வதற்காக இதனை உங்களுக்கு ஆணையிடுகிறான்.185"/>
        <aya index="152"
            text="அநாதைகள் பருவமடையும் வரை அவர்களின் செல்வத்தை நியாயமான முறையிலேயே தவிர நெருங்காதீர்கள்! அளவையும் நிறுவையையும் நீதத்துடன் நிறைவேற்றுங்கள்! எவரையும் அவரது சக்திக்கு உட்பட்டே தவிர சிரமப்படுத்த மாட்டோம். நெருங்கிய உறவினராக இருந்தாலும் பேசினால் நீதியைப் பேசுங்கள்! அல்லாஹ்வின் உடன்படிக்கையை நிறைவேற்றுங்கள்! நீங்கள் சிந்திப்பதற்காக அவன் இதனை உங்களுக்கு ஆணையிடுகிறான்."/>
        <aya index="153"
            text="இதுவே எனது நேரான வழியாகும். எனவே இதனைப் பின்பற்றுங்கள்! (வேறு) வழிகளைப் பின்பற்றாதீர்கள்! அது அவனது வழியை விட்டும் உங்களைப் பிரித்துவிடும். நீங்கள் இறையச்சமுடையோர் ஆவதற்காக அவன் இதனை உங்களுக்கு ஆணையிடுகிறான்.186"/>
        <aya index="154"
            text="மூஸாவுக்கு வேதத்தை வழங்கினோம். அது, நன்மை செய்பவருக்கு நிறைவானதாகவும், ஒவ்வொரு விஷயத்தையும் தெளிவுபடுத்துவதாகவும், நேர்வழி காட்டியாகவும், அருளாகவும் இருந்தது. இதன் மூலம் அவர்கள் தமது இறைவனின் சந்திப்பை நம்புவோராகலாம்."/>
        <aya index="155"
            text="இது பாக்கியம் நிறைந்த வேதம். இதை நாம் அருளினோம். எனவே இதைப் பின்பற்றுங்கள். நீங்கள் அருள் செய்யப்படுதவற்காக (என்னை) அஞ்சுங்கள்!"/>
        <aya index="156, 157"
            text="&quot;எங்களுக்கு முன்சென்ற (யூத, கிறித்தவர்களாகிய) இரு சாராருக்கே வேதம் அருளப்பட்டது. நாங்கள் அவர்களிடம் கற்பதை விட்டும் கவனமற்றோராக இருந்தோம்&quot; என்று நீங்கள் கூறாதிருப்பதற்காக, அல்லது &quot;எங்களுக்கு வேதம் அருளப்பட்டிருந்தால் நாங்கள் அவர்களைவிட நேர்வழி பெற்றவர்களாக ஆகியிருப்போம்&quot; என்று கூறாதிருப்பதற்காக உங்கள் இறைவனிடமிருந்து உங்களுக்குத் தெளிவான ஆதாரமும் நேர்வழியும் அருளும் வந்து விட்டது. அல்லாஹ்வின் வசனங்களைப் பொய்யெனக் கூறி, அவற்றைப் புறக்கணித்தவனைவிடப் பெரும் அநியாயக்காரன் யார்? நமது வசனங்களைப் புறக்கணித்தோருக்கு, அவர்கள் புறக்கணித்துக் கொண்டிருந்ததால் கடும் வேதனையைக் கூலியாகக் கொடுப்போம்."/>
        <aya index="158"
            text="வானவர்கள் அவர்களிடம் வருவதையோ, அல்லது உமது இறைவன் வருவதையோ, அல்லது உமது இறைவனின் சில அடையாளங்கள் வருவதையோ தவிர (வேறெதையும்) அவர்கள் எதிர்பார்க்கிறார்களா? உமது இறைவனின் சில அடையாளங்கள் வரும் நாளில், அதற்கு முன்பே இறைநம்பிக்கை கொள்ளாமல் இருந்தவருக்கும், அல்லது தனது இறைநம்பிக்கையுடன் எந்த நன்மையும் செய்யாமல் இருந்தவருக்கும் அவரது இறைநம்பிக்கை பயனளிக்காது. &quot;நீங்கள் எதிர்பாருங்கள்! நாங்களும் எதிர்பார்க்கிறோம்&quot; என்று கூறுவீராக!187"/>
        <aya index="159"
            text="யார் தமது மார்க்கத்தைப் பிரித்துப் பல பிரிவினராகி விட்டனரோ அவர்களின் எந்த விஷயத்திலும் உமக்குத் தொடர்பில்லை. அவர்களின் விஷயம் அல்லாஹ்விடமே இருக்கிறது. பின்னர், அவர்கள் செய்து கொண்டிருந்ததை அவன் அவர்களுக்கு அறிவிப்பான்."/>
        <aya index="160"
            text="யார் நன்மை செய்கிறாரோ அவருக்கு அதுபோல் பத்து மடங்கு (கூலி) உண்டு. யார் தீமை செய்கிறாரோ அவர் அதுபோலவே தவிர கூலி கொடுக்கப்பட மாட்டார். அவர்கள் அநியாயம் செய்யப்பட மாட்டார்கள்.188"/>
        <aya index="161"
            text="&quot;எனது இறைவன் என்னை நேரான வழியில் செலுத்தியுள்ளான். (அது) நிலையான மார்க்கம். சத்திய நெறியில் நின்ற இப்ராஹீமின் மார்க்கம். அவர் இணைவைப்பவர்களில் இருக்கவில்லை&quot; என்று கூறுவீராக!"/>
        <aya index="162, 163"
            text="&quot;எனது தொழுகையும், எனது வழிபாடுகளும், எனது வாழ்வும், எனது மரணமும் அகிலங்களின் இறைவனாகிய அல்லாஹ்வுக்கே உரியவை. அவனுக்கு இணையாக யாருமில்லை. இவ்வாறே நான் ஏவப்பட்டுள்ளேன். கட்டுப்பட்டோரில் நான் முதன்மையானவன்&quot; என்று கூறுவீராக!"/>
        <aya index="164"
            text="&quot;அல்லாஹ்வையன்றி மற்றவரை இறைவனாக எடுத்துக் கொள்வேனா? அவனே அனைத்துப் பொருட்களுக்கும் இறைவன். ஒவ்வொருவரும் தனக்கு எதிராகவே தவிர (பாவத்தைச்) சம்பாதிப்பதில்லை. ஒருவர், பிறரது சுமையைச் சுமக்க மாட்டார். பின்னர் உங்கள் இறைவனிடமே நீங்கள் திரும்பிச் செல்ல வேண்டியுள்ளது. நீங்கள் எதில் கருத்துவேறுபாடு கொண்டிருந்தீர்களோ அதை உங்களுக்கு அறிவிப்பான்&quot; எனக் கூறுவீராக!"/>
        <aya index="165"
            text="அவனே உங்களைப் பூமியில் தலைமுறைகளாக ஆக்கினான். அவன் உங்களுக்கு வழங்கியதில் உங்களைச் சோதிப்பதற்காக உங்களில் சிலரை, வேறு சிலரைவிடப் பதவிகளில் உயர்வாக்கினான். உமது இறைவன் தண்டிப்பதில் விரைவானவன். மேலும் அவனே மன்னிப்புமிக்கவன்; நிகரிலா அன்பாளன்."/>
    </sura>
    <sura index="7" name="">
        <aya index="1" text="அலிஃப், லாம், மீம், ஸாத்."/>
        <aya index="2"
            text="(நபியே!) இது உமக்கு அருளப்பட்ட வேதம். எனவே இதுபற்றி உமது உள்ளத்தில் எவ்வித நெருக்கடியும் ஏற்பட வேண்டாம். இதன் மூலம் நீர் எச்சரிப்பதற்காகவும், இறைநம்பிக்கையாளர்களுக்கு அறிவுரையாகவுமே (அருளப்பட்டது)"/>
        <aya index="3"
            text="உங்கள் இறைவனிடமிருந்து எது உங்களுக்கு அருளப்பட்டதோ அதையே பின்பற்றுங்கள்! அவனையன்றி பொறுப்பாளர்களைப் பின்பற்றாதீர்கள்! குறைவாகவே படிப்பினை பெறுகிறீர்கள்."/>
        <aya index="4"
            text="எத்தனையோ ஊர்களை நாம் அழித்துள்ளோம். இரவிலோ அல்லது அவர்கள் முற்பகல் உறக்கத்தில் இருக்கும்போதோ நமது தண்டனை அவற்றை வந்தடைந்தது."/>
        <aya index="5"
            text="நமது தண்டனை அவர்களிடம் வந்தபோது &quot;நாங்கள் அநியாயக்காரர்களாகி விட்டோம்&quot; என்று கூறியதே அவர்களின் கூக்குரலாக இருந்தது."/>
        <aya index="6"
            text="(நமது) தூதர்கள் யாரிடம் அனுப்பப்பட்டார்களோ அவர்களையும் விசாரணை செய்வோம். அத்தூதர்களையும் விசாரணை செய்வோம்."/>
        <aya index="7" text="அறிவுடன் அவர்களுக்கு விளக்குவோம். நாம் கண்காணிக்காதவர்களாக இல்லை."/>
        <aya index="8"
            text="அந்நாளில் (நன்மை, தீமைகளை) எடை போடுதல் உண்மையாகும். யாருக்கு அவரது (நன்மையின்) எடைகள் கனத்து விட்டதோ அவர்களே வெற்றியாளர்கள்."/>
        <aya index="9"
            text="யாருக்கு அவரது (நன்மையின்) எடைகள் இலேசாகி விட்டதோ, அவர்களே நமது வசனங்களில் அநியாயம் செய்ததால் தமக்குத் தாமே நஷ்டத்தை ஏற்படுத்திக் கொண்டவர்கள்."/>
        <aya index="10"
            text="பூமியில் உங்களை வசிக்கச் செய்தோம். அதில் உங்களுக்கான வாழ்வாதாரங்களை ஏற்படுத்தினோம். நீங்கள் குறைவாகவே நன்றி செலுத்துகிறீர்கள்."/>
        <aya index="11"
            text="நாமே உங்களைப் படைத்து, பின்னர் உங்களை வடிவமைத்தோம். பின்னர் &quot;ஆதமுக்குப் பணியுங்கள்!&quot; என்று வானவர்களிடம் கூறினோம். இப்லீஸைத் தவிர மற்றவர்கள் பணிந்தனர். பணிந்தவர்களில் ஒருவனாக அவன் இருக்கவில்லை."/>
        <aya index="12"
            text="&quot;உனக்கு நான் ஏவியபோது நீ பணியாமலிருக்கும்படி உன்னைத் தடுத்தது எது?&quot; என்று (இறைவன்) கேட்டான். &quot;நான் அவரைவிட மேலானவன். என்னை நெருப்பால் படைத்தாய். அவரைக் களிமண்ணால் படைத்தாய்&quot; என்று (இப்லீஸ்) கூறினான்."/>
        <aya index="13"
            text="&quot;நீ இங்கிருந்து இறங்கி விடு! இங்கு நீ பெருமையடிப்பது உனக்குத் தகுதியானதல்ல! எனவே வெளியேறி விடு! நீ சிறுமையடைந்தோரில் உள்ளவன்&quot; என்று (இறைவன்) கூறினான்."/>
        <aya index="14"
            text="&quot;அவர்கள் உயிர்ப்பித்து எழுப்பப்படும் நாள்வரை எனக்கு அவகாசம் அளிப்பாயாக&quot; என்று (இப்லீஸ்) கேட்டான்."/>
        <aya index="15"
            text="&quot;நீ அவகாசம் அளிக்கப்பட்டோரில் உள்ளவன்&quot; என (இறைவன்) கூறினான்."/>
        <aya index="16, 17"
            text="&quot;நீ என்னை வழிகேட்டில் விட்டுவிட்டதால், அவர்களுக்காக உனது நேரான வழியில் உட்கார்ந்து கொள்வேன். பின்னர் அவர்களுக்கு முன்னாலும் பின்னாலும், வலப்புறங்களிலும், இடப்புறங்களிலும் (வழிகெடுப்பதற்காக) அவர்களிடம் வருவேன். அவர்களில் பெரும்பாலானவர்களை நன்றி செலுத்துவோராகக் காண மாட்டாய்&quot; என்று (இப்லீஸ்) கூறினான்."/>
        <aya index="18"
            text="&quot;இகழப்பட்டவனாகவும், விரட்டப்பட்டவனாகவும் நீ இங்கிருந்து வெளியேறி விடு! அவர்களில் உன்னைப் பின்பற்றுவோரையும், (அவர்களுடன்) உங்கள் அனைவரையும் கொண்டு நரகத்தை நிரப்புவேன்&quot; என்று (இறைவன்) கூறினான்."/>
        <aya index="19"
            text="&quot;ஆதமே! நீரும், உமது மனைவியும் சொர்க்கத்தில் வசியுங்கள். நீங்கள் இருவரும் விரும்பியவாறு உண்ணுங்கள். இம்மரத்தை நெருங்காதீர்கள். (மீறினால்) நீங்கள் அநியாயக்காரர்களுள் ஆகி விடுவீர்கள்&quot; (என்றும் கூறினான்.)"/>
        <aya index="20"
            text="அவ்விருவருக்கும் மறைக்கப்பட்டிருந்த அவர்களின் வெட்கத்தலங்களை அவர்களுக்கு வெளிப்படையாக்குவதற்காக அவர்களிடம் கெட்ட எண்ணத்தை ஷைத்தான் ஏற்படுத்தினான். &quot;நீங்கள் இருவரும் வானவர்களாகி விடுவீர்கள்; அல்லது நிரந்தரமானவர்களில் ஆகி விடுவீர்கள் என்பதற்காகவே இம்மரத்தை விட்டும் உங்கள் இறைவன் உங்களைத் தடுத்திருக்கிறான்&quot; என்று கூறினான்."/>
        <aya index="21"
            text="&quot;நான் உங்களுக்கு நலம் நாடுவோரில் உள்ளவனே!&quot; என அவ்விருவரிடமும் (ஷைத்தான்) சத்தியம் செய்தான்."/>
        <aya index="22"
            text="அவன் அவ்விருவரையும் வஞ்சகத்தால் வீழ்த்தினான். அவர்கள் அம்மரத்(தின் பழத்)தைச் சுவைத்தபோது தமது வெட்கத்தலங்கள் அவர்களுக்கு வெளிப்படையாகத் தெரிந்தன. சொர்க்கத்தின் இலைகளால் தங்களை மூடிக் கொள்ளலானார்கள். &quot;உங்கள் இருவரையும் இம்மரத்தை விட்டும் நான் தடுக்கவில்லையா? மேலும் 'ஷைத்தான் உங்களுக்குப் பகிரங்க எதிரி' என்று நான் உங்களிடம் கூறவில்லையா?&quot; என அவர்களின் இறைவன் அவ்விருவரையும் அழைத்துக் கேட்டான்."/>
        <aya index="23"
            text="&quot;எங்கள் இறைவனே! எங்களுக்கு நாங்களே அநியாயம் செய்து விட்டோம். நீ எங்களை மன்னித்து, அருள் புரியாவிட்டால் நாங்கள் நஷ்டமடைந்தோரில் ஆகி விடுவோம்&quot; என இருவரும் கூறினர்."/>
        <aya index="24"
            text="&quot;நீங்கள் இறங்கி விடுங்கள். உங்களில் சிலர், சிலருக்குப் பகைவராவீர்கள். உங்களுக்குப் பூமியில் தங்குமிடமும், குறிப்பிட்ட காலம் வரை வாழ்க்கை வசதியும் உண்டு&quot; என (இறைவன்) கூறினான்."/>
        <aya index="25"
            text="&quot;அங்குதான் வாழ்வீர்கள்; அங்குதான் மரணமடைவீர்கள்; அங்கிருந்தே எழுப்பப்படுவீர்கள்&quot; என்றும் கூறினான்."/>
        <aya index="26"
            text="ஆதமுடைய மக்களே! உங்களுடைய வெட்கத்தலங்களை மறைக்கின்ற ஆடையையும், அலங்காரத்தையும் உங்களுக்காக அருளினோம். இறையச்சம் எனும் ஆடையே சிறந்தது. இது அல்லாஹ்வின் சான்றுகளில் உள்ளது. இதனால் அவர்கள் படிப்பினை பெறுவார்கள்.189"/>
        <aya index="27"
            text="ஆதமுடைய மக்களே! உங்கள் பெற்றோர் இருவரையும் சொர்க்கத்திலிருந்து வெளியேற்றியது போல் ஷைத்தான் உங்களைச் சோதனைக்குள்ளாக்கிவிட வேண்டாம். அவ்விருவரின் வெட்கத்தலங்களை அவர்களுக்குக் காட்டுவதற்காக அவர்களின் ஆடைகளை அவர்களிடமிருந்து அகற்றினான். அவனும் அவனது இனத்தாரும் நீங்கள் அவர்களைக் காணமுடியாத விதத்தில் உங்களைப் பார்க்கின்றனர். இறைநம்பிக்கை கொள்ளாதோருக்கு ஷைத்தான்களை நேசர்களாக ஆக்கியுள்ளோம்."/>
        <aya index="28"
            text="அவர்கள் ஏதேனும் மானக்கேடான காரியத்தைச் செய்தால், &quot;எங்கள் முன்னோரை இவ்வாறே நாங்கள் கண்டோம். அல்லாஹ்வும் எங்களுக்கு இதை ஏவினான்&quot; எனக் கூறுகின்றனர். &quot;மானக்கேடானவற்றை(ச் செய்யுமாறு) அல்லாஹ் ஏவ மாட்டான். நீங்கள் அறியாதவற்றை அல்லாஹ்வின்மீது புனைந்து கூறுகிறீர்களா?&quot; என்று கேட்பீராக!"/>
        <aya index="29"
            text="&quot;எனது இறைவன் நீதியை(க் கடைப்பிடிக்குமாறு) ஆணையிட்டுள்ளான். ஒவ்வொரு தொழுமிடத்திலும் உங்கள் முகங்களை நேர்படுத்திக் கொள்ளுங்கள்! வணக்கத்தை அவனுக்கே உரித்தாக்கியவர்களாக அவனிடம் பிரார்த்தியுங்கள்! உங்களை (தொடக்கத்தில்) அவன் படைத்தது போன்றே (அவனிடம்) மீள்வீர்கள்&quot; என்று கூறுவீராக!"/>
        <aya index="30"
            text="ஒரு பிரிவினருக்கு நேர்வழி காட்டினான். மற்றொரு பிரிவினர்மீது வழிகேடு உறுதியாகி விட்டது. (ஏனெனில்) அவர்கள் அல்லாஹ்வை விடுத்து, ஷைத்தான்களைப் பொறுப்பாளர்களாக எடுத்துக் கொண்டனர். தாங்களே நேர்வழி பெற்றோர் எனவும் நினைக்கிறனர்.190"/>
        <aya index="31"
            text="ஆதமுடைய மக்களே! ஒவ்வொரு தொழுமிடத்திலும் உங்களை அழகுபடுத்திக் கொள்ளுங்கள்!191 உண்ணுங்கள்! பருகுங்கள்! விரயம் செய்யாதீர்கள்! விரயம் செய்வோரை அல்லாஹ் நேசிக்க மாட்டான்.192"/>
        <aya index="32"
            text="&quot;தன் அடியார்களுக்காக அல்லாஹ் அளித்த அலங்காரத்தையும் தூய உணவுகளையும் தடுப்பவன் யார்?&quot; என்று கேட்பீராக! &quot;இறைநம்பிக்கை கொண்டோருக்கு இவ்வுலக வாழ்வில் அவை உள்ளன. மறுமை நாளில் அது (அவர்களுக்கு மட்டுமே) தனித்துவமானது&quot; என்று கூறுவீராக! அறியக்கூடிய சமுதாயத்திற்காக இவ்வாறே சான்றுகளை விவரிக்கிறோம்."/>
        <aya index="33"
            text="&quot;மானக்கேடானவற்றில் வெளிப்படையானதையும், மறை முகமானதையும், பாவம் செய்வதையும், அநியாயமாக வரம்பு மீறுவதையும், எதுகுறித்து அல்லாஹ் எந்தச் சான்றையும் இறக்கவில்லையோ அதை அவனுக்கு இணையாக்குவதையும், நீங்கள் அறியாததை அல்லாஹ்வின்மீது புனைந்து கூறுவதையும் எனது இறைவன் தடை செய்துள்ளான்&quot; என்று கூறுவீராக!"/>
        <aya index="34"
            text="ஒவ்வொரு சமுதாயத்திற்கும் ஒரு தவணை உள்ளது. எனவே, அவர்களின் தவணை வரும்போது சற்று நேரம் கூடப் பிந்தவும் மாட்டார்கள்; முந்தவும் மாட்டார்கள்."/>
        <aya index="35"
            text="ஆதமுடைய மக்களே! எனது வசனங்களை உங்களுக்கு எடுத்துரைக்கும் தூதர்கள், உங்களிலிருந்தே உங்களிடம் வரும்போது, யார் இறையச்சம் கொண்டு சீர்திருத்திக் கொள்கிறார்களோ அவர்களுக்கு எந்தப் பயமும் இல்லை; அவர்கள் கவலைப்படவும் மாட்டார்கள்."/>
        <aya index="36"
            text="நமது வசனங்களைப் பொய்யெனக் கூறி, அவற்றை மறுத்துப் பெருமையடிப்போரே நரகவாசிகள். அதில் அவர்கள் நிரந்தரமாக இருப்பார்கள்."/>
        <aya index="37"
            text="அல்லாஹ்வின்மீது பொய்யைப் புனைந்து கூறுபவனைவிட, அல்லது அவனது வசனங்களைப் பொய்யெனக் கூறுபவனைவிடப் பெரும் அநியாயக்காரன் யார்? இத்தகையோருக்கு விதிக்கப்பட்ட அவர்களுக்குரிய பங்கு அவர்களை அடையும். இறுதியில், நம் தூதர்கள் அவர்களைக் கைப்பற்ற வரும்போது &quot;அல்லாஹ்வையன்றி நீங்கள் பிரார்த்தித்துக் கொண்டிருந்தோர் எங்கே?&quot; என்று கேட்பார்கள். &quot;அவர்கள் எங்களை விட்டும் மறைந்து விட்டனர்&quot; எனக் கூறுவார்கள். தாங்கள் இறை மறுப்பாளர்களாக இருந்ததாகத் தங்களுக்கு எதிராகவே அவர்கள் சாட்சியளிப்பார்கள்."/>
        <aya index="38"
            text="&quot;ஜின் மற்றும் மனிதர்களில் உங்களுக்கு முன்சென்ற கூட்டத்தினருடன் நீங்களும் நரகத்தில் நுழையுங்கள்!&quot; என்று (இறைவன்) கூறுவான். ஒவ்வொரு கூட்டத்தினரும் நுழையும்போதும் தமது சக கூட்டத்தினரைச் சபிப்பார்கள். முடிவில், அனைவரும் அதை அடைந்தபோது, அவர்களில் முந்தியவர்களைப் பற்றி, &quot;எங்கள் இறைவனே! இவர்கள்தான் எங்களை வழிகெடுத்தார்கள். அவர்களுக்கு நரகத்தில் இருமடங்கு வேதனையைக் கொடுப்பாயாக!&quot; என்று அவர்களிலுள்ள பிந்தியவர்கள் கூறுவார்கள். &quot;அனைவருக்கும் இருமடங்கு உண்டு. எனினும் நீங்கள் அறிய மாட்டீர்கள்&quot; என்று அவன் கூறுவான்."/>
        <aya index="39"
            text="அவர்களில் முந்தியவர்கள், பிந்தியவர்களிடம் &quot;எங்களைவிட உங்களுக்கு எந்தச் சிறப்பும் இல்லை. எனவே, நீங்கள் செய்து கொண்டிருந்தவற்றுக்காக வேதனையைச் சுவையுங்கள்!&quot; என்று கூறுவார்கள்."/>
        <aya index="40"
            text="நமது வசனங்களைப் பொய்யெனக் கூறி, அவற்றை மறுத்துப் பெருமையடிப்போருக்கு வானத்தின் வாயில்கள் திறக்கப்பட மாட்டாது. ஊசித் துவாரத்தில் ஒட்டகம் நுழையும்வரை அவர்கள் சொர்க்கத்தில் நுழைய மாட்டார்கள். இவ்வாறே குற்றவாளிகளுக்குக் கூலி கொடுப்போம்.193"/>
        <aya index="41"
            text="அவர்களுக்கு நரகத்தில் விரிப்புகளும், அவர்களுக்கு மேலே (நெருப்பாலான) போர்வைகளும் உண்டு. இவ்வாறே அநியாயக்காரர்களுக்குக் கூலி கொடுப்போம்."/>
        <aya index="42"
            text="யார் இறைநம்பிக்கை கொண்டு நற்செயல்கள் செய்கிறார்களோ அவர்களே சொர்க்கவாசிகள். அதில் அவர்கள் நிரந்தரமாக இருப்பார்கள். எவரையும் அவரது சக்திக்கு உட்பட்டே தவிர சிரமப்படுத்த மாட்டோம்."/>
        <aya index="43"
            text="அவர்களின் உள்ளங்களில் உள்ள குரோதத்தை அகற்றி விடுவோம். அவர்களுக்குக் கீழே ஆறுகள் ஓடும். &quot;இதற்கான நேர்வழியை நமக்குக் காட்டிய அல்லாஹ்வுக்கே எல்லாப் புகழும். அல்லாஹ் எங்களை நேர்வழியில் செலுத்தியிருக்கா விட்டால் நாங்கள் நேர்வழியை அடைந்திருக்க மாட்டோம். எங்கள் இறைவனின் தூதர்கள் சத்தியத்தையே கொண்டு வந்தனர்&quot; என்று அவர்கள் கூறுவர். &quot;நீங்கள் செய்து கொண்டிருந்தவற்றுக்காக உங்களுக்கு உடைமையாக்கப்பட்டுள்ள சொர்க்கம் இதுதான்&quot; என அவர்கள் அழைக்கப்படுவார்கள்.194"/>
        <aya index="44"
            text="சொர்க்கவாசிகள், நரகவாசிகளை அழைத்து &quot;எங்கள் இறைவன் எங்களுக்கு வாக்களித்ததை உண்மையாகப் பெற்றுக் கொண்டோம். உங்கள் இறைவன் உங்களுக்கு வாக்களித்ததை நீங்கள் உண்மையாகப் பெற்றுக் கொண்டீர்களா?&quot; என்று கேட்பார்கள். அதற்கு அவர்கள் &quot;ஆம்!&quot; என்று கூறுவார்கள். அப்போது அவர்களுக்கிடையே ஓர் அறிவிப்பாளர் &quot;அநியாயக்காரர்கள்மீது அல்லாஹ்வின் சாபம் உண்டாவதாக&quot; என்று அறிவிப்பார்.195"/>
        <aya index="45"
            text="அவர்கள் அல்லாஹ்வின் பாதையை விட்டும் தடுத்து, அதைக் கோணலாக்கவும் முனைந்தனர். மேலும் அவர்கள் மறுமையை மறுப்பவர்கள்."/>
        <aya index="46"
            text="(சொர்க்கவாசிகள், நரகவாசிகள் ஆகிய) அவ்விரு சாராருக்கும் இடையே ஒரு தடுப்பு இருக்கும். (அதன்) சிகரங்களின்மீது சில மனிதர்கள் இருப்பார்கள். அவர்கள், ஒவ்வொருவரையும் அவர்களுடைய அடையாளங்களின் மூலம் அறிந்து கொள்வார்கள். &quot;உங்கள்மீது அமைதி உண்டாகட்டும்&quot; என்று அவர்கள் சொர்க்கவாசிகளை அழைத்துக் கூறுவார்கள். (சிகரங்களில் உள்ள) அவர்கள் சொர்க்கத்தில் நுழையவில்லை. எனினும் (அதற்கு) ஆவல் கொண்டோராக இருப்பார்கள்."/>
        <aya index="47"
            text="நரகவாசிகளை நோக்கி அவர்களின் பார்வைகள் திருப்பப்படும்போது &quot;எங்கள் இறைவனே! அநியாயக்காரர்களின் கூட்டத்தில் எங்களை ஆக்கி விடாதே!&quot; என்று கூறுவார்கள்."/>
        <aya index="48"
            text="அச்சிகரங்களில் உள்ளவர்கள், சில மனிதர்களை அவர்களின் அடையாளங்களின் மூலம் அறிந்து, அவர்களை அழைத்து &quot;நீங்கள் திரட்டியவையும், நீங்கள் பெருமையடித்துக் கொண்டிருந்தவையும் உங்களைக் காப்பாற்றவில்லை&quot; என்று கூறுவார்கள்."/>
        <aya index="49"
            text="&quot;இவர்களுக்கு அல்லாஹ் அருள் புரிய மாட்டான்&quot; என்று நீங்கள் சத்தியமிட்டுக் கூறியது (சொர்க்கத்திலுள்ள) இவர்களைத் தானே!&quot; (என்றும் கூறுவார்கள். பின்னர்) 'நீங்கள் சொர்க்கத்தில் நுழையுங்கள்! உங்களுக்கு எந்தப் பயமும் இல்லை. நீங்கள் கவலைப்படவும் மாட்டீர்கள்' (என்று சிகரங்களில் உள்ளவர்களிடம் இறைவன் கூறுவான்.)"/>
        <aya index="50"
            text="நரகவாசிகள், சொர்க்கவாசிகளை அழைத்து &quot;கொஞ்சம் தண்ணீரையோ, அல்லாஹ் உங்களுக்கு வழங்கியதில் சிறிதளவோ எங்கள்மீது ஊற்றுங்கள்!&quot; எனக் கேட்பார்கள். &quot;இறைமறுப்பாளர்களுக்கு அவ்விரண்டையும் அல்லாஹ் தடைசெய்து விட்டான்&quot; என்று இவர்கள் பதிலளிப்பார்கள்."/>
        <aya index="51"
            text="அவர்கள் தமது மார்க்கத்தை வீணாகவும், விளையாட்டாகவும் எடுத்துக் கொண்டனர். இவ்வுலக வாழ்வு அவர்களை ஏமாற்றி விட்டது. அவர்கள் நமது வசனங்களை மறுத்துக் கொண்டிருந்தைப் போன்றும், தமது இந்த நாளின் சந்திப்பை அவர்கள் மறந்ததைப் போன்றும் இன்றைய தினம் நாம் அவர்களை மறந்து விடுவோம்."/>
        <aya index="52"
            text="நாம் அவர்களிடம் ஒரு வேதத்தைக் கொண்டு வந்தோம். அறிவின்படி அதை விவரித்துள்ளோம். இறைநம்பிக்கை கொள்ளும் சமுதாயத்திற்கு நேர்வழிகாட்டியாகவும் அருளாகவும் இருக்கிறது."/>
        <aya index="53"
            text="அந்நாள் நிகழ்வதைத்தான் அவர்கள் எதிர்பார்க்கிறார்களா? அது நிகழும் நாளில் இதற்கு முன் அதை மறந்து வாழ்ந்தோர் &quot;எங்கள் இறைவனின் தூதர்கள் உண்மையையே கொண்டு வந்தனர். எங்களுக்குப் பரிந்துரையாளர்கள் எவரும் உள்ளனரா? அப்படியிருந்தால் அவர்கள் எங்களுக்குப் பரிந்துரை செய்திருப்பார்களே! அல்லது நாங்கள் (உலகிற்குத்) திருப்பி அனுப்பப்படுவோமா? அவ்வாறாயின், நாங்கள் செய்து கொண்டிருந்தவற்றுக்கு மாற்றமான (நல்ல) செயல்களைச் செய்வோமே!&quot; என்று கூறுவார்கள். அவர்கள் தமக்குத் தாமே நஷ்டத்தை ஏற்படுத்திக் கொண்டனர். அவர்கள் புனைந்து கூறிக் கொண்டிருந்தவை அவர்களை விட்டும் மறைந்து விட்டன."/>
        <aya index="54"
            text="உங்கள் இறைவன் அல்லாஹ்வே! அவன் வானங்களையும் பூமியையும் ஆறு நாட்களில் படைத்தான். பின்னர் அர்ஷின்மீது அமர்ந்தான். அவனே இரவைப் பகலால் மூடுகிறான். அது இரவைப் பின்தொடர்கின்றது. சூரியனையும், சந்திரனையும், நட்சத்திரங்களையும் தனது கட்டளையால் கட்டுப்படுத்தப்பட்டதாக(ப் படைத்தான்). அறிந்து கொள்ளுங்கள்! படைத்தலும், அதிகாரமும் அவனுக்கே உரியது. அகிலங்களின் இறைவனான அல்லாஹ் பாக்கியமிக்கவன்."/>
        <aya index="55"
            text="பணிவாகவும், இரகசியமாகவும் உங்கள் இறைவனைப் பிரார்த்தியுங்கள்! அவன் வரம்பு மீறுவோரை விரும்ப மாட்டான்.196"/>
        <aya index="56"
            text="பூமியில் சீர்திருத்தம் ஏற்பட்ட பிறகு அதில் குழப்பம் செய்யாதீர்கள்! அச்சத்துடனும் ஆவலுடனும் அவனைப் பிரார்த்தியுங்கள்! நன்மை செய்வோருக்கு அல்லாஹ்வின் அருள் அருகில் இருக்கிறது."/>
        <aya index="57"
            text="அவனே தனது (மழையெனும்) அருளுக்கு முன் நற்செய்தியாகக் காற்றுகளை அனுப்புகிறான். அது கனமான மேகத்தைச் சுமந்ததும் அதை வறண்ட நிலத்திற்கு ஓட்டிச் சென்று, அங்கு மழையைப் பொழியச் செய்கிறோம். அதன் மூலம் அனைத்து வகை விளைச்சல்களையும் வெளிப்படுத்துகிறோம். இவ்வாறே இறந்தோரை (உயிர்ப்பித்து) எழுப்புவோம். இதனால் நீங்கள் படிப்பினை பெறுவீர்கள்."/>
        <aya index="58"
            text="வளமான பூமியில் அதன் தாவரங்கள் தனது இறைவனின் கட்டளைப்படி வெளிப்படுகின்றது. கெட்ட பூமியிலோ சொற்பமானதே வெளிப்படுகின்றது. நன்றி செலுத்தும் சமுதாயத்திற்காக இவ்வாறே சான்றுகளை விவரிக்கிறோம்."/>
        <aya index="59"
            text="நூஹை அவரது சமுதாயத்திற்குத் தூதராக அனுப்பினோம். &quot;என் சமுதாயமே! அல்லாஹ்வை வணங்குங்கள்! உங்களுக்கு அவனைத் தவிர எந்தக் கடவுளும் இல்லை. உங்களுக்கு மகத்தான நாளின் வேதனையை அஞ்சுகிறேன்&quot; என்று அவர் கூறினார்."/>
        <aya index="60"
            text="&quot;உம்மைப் பகிரங்க வழிகேட்டில்தான் பார்க்கிறோம்&quot; என்று அவரது சமுதாயத் தலைவர்கள் கூறினர்."/>
        <aya index="61"
            text="&quot;என் சமுதாயத்தினரே! எந்தவொரு வழிகேடும் என்னிடம் இல்லை. மாறாக, நான் அகிலங்களின் இறைவனுடைய தூதராவேன்&quot; என்று அவர் கூறினார்."/>
        <aya index="62"
            text="&quot;எனது இறைவனின் தூதுச் செய்திகளை உங்களுக்கு எடுத்துரைக்கிறேன். உங்களுக்கு நல்லதையே நாடுகிறேன். நீங்கள் அறியாதவற்றை அல்லாஹ்விடமிருந்து நான் அறிகிறேன்&quot;"/>
        <aya index="63"
            text="&quot;உங்களை எச்சரிப்பதற்காகவும், நீங்கள் அஞ்சி நடப்பதற்காகவும், நீங்கள் அருள் செய்யப்படுவதற்காகவும் உங்களில் ஒருவர்மீது, உங்கள் இறைவனிடமிருந்து உங்களுக்கு அறிவுரை வருவதுபற்றி நீங்கள் வியப்படைகிறீர்களா?&quot; (என்று கேட்டார்.)"/>
        <aya index="64"
            text="அவர்கள் அவரைப் பொய்யரெனக் கூறினர். அவரையும் அவருடன் இருந்தோரையும் கப்பலில் காப்பாற்றினோம். யார் நமது வசனங்களைப் பொய்யெனக் கூறினார்களோ அவர்களை மூழ்கடித்தோம். அவர்கள் (சிந்திக்காத) குருட்டுக் கூட்டத்தாராகவே இருந்தனர்."/>
        <aya index="65"
            text="ஆது சமுதாயத்திடம் அவர்களின் சகோதரர் ஹூதை அனுப்பினோம். &quot;என் சமுதாயத்தினரே! அல்லாஹ்வை வணங்குங்கள்! உங்களுக்கு அவனைத் தவிர எந்தக் கடவுளும் இல்லை. நீங்கள் (அவனை) அஞ்ச மாட்டீர்களா?&quot; என்று கேட்டார்."/>
        <aya index="66"
            text="&quot;நீர் அறியாமையில் இருப்பதாகவே நாங்கள் காண்கிறோம். மேலும் நீர் பொய்யர்களில் உள்ளவர் என்றே எண்ணுகிறோம்&quot; என இறைமறுப்பாளர்களான அவரது சமுதாயத் தலைவர்கள் கூறினர்."/>
        <aya index="67"
            text="&quot;என் சமுதாயத்தினரே! என்னிடம் எந்த அறியாமையும் இல்லை. மாறாக, நான் அகிலங்களின் இறைவனுடைய தூதராவேன்&quot; என்று அவர் கூறினார்."/>
        <aya index="68"
            text="&quot;எனது இறைவனின் தூதுச் செய்திகளை உங்களுக்கு நான் எடுத்துரைக்கிறேன். நான் உங்கள் நம்பிக்கைக்குரிய நலம் நாடுபவன்&quot;"/>
        <aya index="69"
            text="&quot;உங்களை எச்சரிப்பதற்காக, உங்களில் ஒருவர்மீது உங்கள் இறைவனிடமிருந்து உங்களுக்கு அறிவுரை வருவது பற்றி நீங்கள் வியப்படைகிறீர்களா? நூஹுடைய சமுதாயத்திற்குப் பிறகு அவன் உங்களைத் தலைமுறைகளாக ஆக்கியதையும், உங்களுக்கு உடலில் வலிமையை அதிகரித்ததையும் நினைத்துப் பாருங்கள்! நீங்கள் வெற்றி பெறுவதற்காக அல்லாஹ்வின் அருட்கொடைகளை நினைத்துப் பாருங்கள்!&quot; (என்றும் கூறினார்.)"/>
        <aya index="70"
            text="&quot;அல்லாஹ் ஒருவனையே நாங்கள் வணங்க வேண்டும் என்பதற்காகவும், எங்கள் முன்னோர் வணங்கிக் கொண்டிருந்தவற்றை நாங்கள் கைவிட்டுவிட வேண்டும் என்பதற்காகவுமே நீர் எங்களிடம் வந்துள்ளீரா? நீர் உண்மையாளராக இருந்தால் எங்களுக்கு எச்சரித்ததை எங்களிடம் கொண்டு வாரும்&quot; என்று அவர்கள் கூறினர்."/>
        <aya index="71"
            text="&quot;உங்கள் இறைவனின் தண்டனையும், கோபமும் உங்கள்மீது உறுதியாகி விட்டது. நீங்களும், உங்கள் முன்னோரும் சூட்டிக் கொண்ட (கற்பனைக் கடவுள்களின்) பெயர்களைப் பற்றியா என்னிடம் வாதம் செய்கிறீர்கள்? அதற்கு எந்தவொரு ஆதாரத்தையும் அல்லாஹ் இறக்கி வைக்கவில்லை. நீங்கள் எதிர்பாருங்கள்! நானும் உங்களுடன் எதிர்பார்க்கிறேன்&quot; என்று அவர் கூறினார்."/>
        <aya index="72"
            text="அவரையும், அவருடன் இருந்தோரையும் நமது அருளின் மூலம் காப்பாற்றினோம். நமது வசனங்களைப் பொய்யெனக் கூறியோரை வேரறுத்தோம். அவர்கள் இறைநம்பிக்கையாளர்களாக இருக்கவில்லை."/>
        <aya index="73"
            text="ஸமூது சமுதாயத்திற்கு அவர்களின் சகோதரர் ஸாலிஹை அனுப்பினோம். &quot;என் சமுதாயத்தினரே! அல்லாஹ்வை வணங்குங்கள்! உங்களுக்கு அவனைத் தவிர எந்தக் கடவுளும் இல்லை. உங்கள் இறைவனிடமிருந்து தெளிவான சான்று உங்களிடம் வந்துவிட்டது. இது உங்களுக்குச் சான்றாகவுள்ள அல்லாஹ்வின் ஒட்டகம். அதை விட்டு விடுங்கள்! அது அல்லாஹ்வின் பூமியில் மேயட்டும்! அதற்குத் தீங்கிழைத்து விடாதீர்கள்! அவ்வாறு செய்தால் துன்புறுத்தும் வேதனை உங்களைப் பிடித்துக் கொள்ளும்&quot; என்று கூறினார்."/>
        <aya index="74"
            text="&quot;ஆது சமுதாயத்திற்குப் பிறகு அவன் உங்களைத் தலைமுறைகளாக ஆக்கியதை நினைத்துப் பாருங்கள்! இப்பூமியில் அவன் உங்களைக் குடியமர்த்தினான். அதன் சமவெளிப் பகுதிகளில் மாளிகைகளைக் கட்டுகிறீர்கள். மலைகளைக் குடைந்து வீடுகளை அமைத்துக் கொள்கிறீர்கள். அல்லாஹ்வின் அருட்கொடைகளை நினைத்துப் பாருங்கள்! பூமியில் குழப்பம் செய்துகொண்டு அலையாதீர்கள்!&quot; (என்றும் கூறினார்)"/>
        <aya index="75"
            text="அவரது சமுதாயத்திலுள்ள கர்வம் கொண்ட தலைவர்கள், அவர்களில் இறைநம்பிக்கை கொண்ட பலவீனர்களிடம் &quot;ஸாலிஹ், அவரது இறைவனால் அனுப்பப்பட்ட தூதர்தான் என்பதை நீங்கள் அறிவீர்களா?&quot; என்று கேட்டனர். &quot;எதைக் கொண்டு அவர் அனுப்பப்பட்டாரோ அதை நாங்கள் நம்புவோரே!&quot; என அவர்கள் பதிலளித்தனர்."/>
        <aya index="76"
            text="&quot;நீங்கள் எதை நம்பிக்கை கொண்டீர்களோ அதை நாங்கள் மறுக்கக் கூடியவர்களே!&quot; என்று கர்வம் கொண்ட அவர்கள் கூறினர்."/>
        <aya index="77"
            text="அவர்கள் அந்த ஒட்டகத்தை அறுத்தனர். தமது இறைவனின் ஆணையை மீறினர். &quot;ஸாலிஹே! நீர் தூதர்களில் உள்ளவர் என்றால் எங்களுக்கு நீர் எச்சரித்ததை எங்களிடம் கொண்டு வாரும்!&quot; என்று கூறினர்.197"/>
        <aya index="78"
            text="எனவே அவர்களை பூகம்பம் பிடித்துக் கொண்டது. அவர்கள் தமது வீடுகளில் முகம் குப்புற வீழ்ந்து கிடந்தனர்."/>
        <aya index="79"
            text="அவர்களை விட்டும் (ஸாலிஹ்) விலகிக் கொண்டார். &quot;என் சமுதாயத்தினரே! எனது இறைவனின் தூதுச் செய்தியை உங்களுக்கு எடுத்துரைத்தேன். உங்களுக்கு நலம் நாடினேன். எனினும் நலம் நாடுவோரை நீங்கள் நேசிப்பதில்லை&quot; என்று கூறினார்."/>
        <aya index="80, 81"
            text="லூத்தையும் (தூதராக அனுப்பினோம்.) அவர் தமது சமுதாயத்தை நோக்கி &quot;அகிலத்தாரில் உங்களுக்கு முன் யாரும் செய்யாத, மானக்கேடான காரியத்தைச் செய்கிறீர்களா? நீங்கள் பெண்களை விட்டுவிட்டு ஆண்களிடம் இச்சைக்காகச் செல்கிறீர்கள். மேலும் நீங்கள் வரம்பு மீறும் கூட்டமாக இருக்கிறீர்கள்&quot; என்று கூறியதை நினைவூட்டுவீராக!"/>
        <aya index="82"
            text="&quot;இவர்களை உங்கள் ஊரிலிருந்து வெளியேற்றுங்கள்! இவர்களோ பரிசுத்தமான மனிதர்கள்&quot; என்று கூறியதைத் தவிர (வேறெதுவும்) அவரது சமுதாயத்தின் பதிலாக இருக்கவில்லை."/>
        <aya index="83"
            text="அவரையும் அவரது குடும்பத்தினைரையும் காப்பாற்றினோம். அவரது மனைவியைத் தவிர! அவள் (வேதனையில்) தங்கிவிடுவோரில் ஆகி விட்டாள்."/>
        <aya index="84"
            text="அவர்கள்மீது (கல்) மழையைப் பொழிந்தோம். குற்றவாளிகளின் முடிவு எப்படி ஆனது என்பதைக் கவனிப்பீராக!"/>
        <aya index="85"
            text="மத்யன்வாசிகளிடம் அவர்களின் சகோதரர் ஷுஐபை (அனுப்பினோம்.) &quot;என் சமுதாயத்தினரே! அல்லாஹ்வை வணங்குங்கள்! உங்களுக்கு அவனைத் தவிர எந்தக் கடவுளும் இல்லை. உங்கள் இறைவனிடமிருந்து தெளிவான சான்று உங்களிடம் வந்துவிட்டது. அளவையும் நிறுவையையும் முழுமையாக்குங்கள்! மக்களுக்கு அவர்களுக்குரிய பொருட்களைக் குறைத்து விடாதீர்கள்! பூமியில் சீர்திருத்தம் ஏற்பட்ட பிறகு அதில் குழப்பம் செய்யாதீர்கள்! நீங்கள் இறைநம்பிக்கையாளர்களாக இருந்தால் இதுவே உங்களுக்குச் சிறந்தது&quot; என்று அவர் கூறினார்."/>
        <aya index="86"
            text="&quot;அல்லாஹ்வின் பாதையை கோணலாக்க முனைந்து, அதை விட்டும் இறைநம்பிக்கை கொண்டோரைத் தடுப்போராகவும், அச்சுறுத்துவோராகவும் ஒவ்வொரு வழியிலும் அமராதீர்கள்! நீங்கள் குறைவாக இருந்தபோது அவன் உங்களைப் பெருகச் செய்ததை நினைத்துப் பாருங்கள்! குழப்பவாதிகளின் முடிவு எப்படி ஆனது என்பதைக் கவனியுங்கள்!&quot;"/>
        <aya index="87"
            text="&quot;நான் எதைக் கொண்டு அனுப்பப்பட்டேனோ அதை உங்களில் ஒரு பிரிவினர் நம்பிக்கை கொண்டு, மற்றொரு பிரிவினர் நம்பிக்கை கொள்ளாமல் இருந்தால் நமக்கிடையே அல்லாஹ் தீர்ப்பளிக்கும் வரை பொறுத்திருங்கள்! தீர்ப்பளிப்போரில் அவன் மிகச் சிறந்தவன்&quot; (என்றும் கூறினார்.)"/>
        <aya index="88"
            text="அவரது சமுதாயத்தைச் சார்ந்த கர்வம் கொண்ட தலைவர்கள், &quot;ஷுஐபே! உம்மையும், உம்முடன் இருக்கும் இறைநம்பிக்கை கொண்டோரையும் எங்கள் ஊரிலிருந்து வெளியேற்றுவோம். அல்லது நீர் எங்கள் மார்க்கத்திற்குத் திரும்பிவிட வேண்டும்&quot; என்று கூறினர். அதற்கு &quot;நாங்கள் (அதை) வெறுப்போராக இருந்தாலுமா?&quot; என அவர் கேட்டார்."/>
        <aya index="89"
            text="&quot;உங்கள் மார்க்கத்திலிருந்து அல்லாஹ் எங்களைக் காப்பாற்றிய பிறகு நாங்கள் மீண்டும் அதற்குத் திரும்பினால் அல்லாஹ்வின்மீது பொய்யைக் கற்பனை செய்தவர்களாவோம். எங்கள் இறைவனான அல்லாஹ் நாடினாலே தவிர அதற்குத் திரும்புவது எங்களுக்குத் தகாது. எங்கள் இறைவன் அனைத்துப் பொருட்களையும் ஞானத்தால் சூழ்ந்துள்ளான். நாங்கள் அல்லாஹ்வின் மீதே நம்பிக்கை வைத்துள்ளோம். எங்கள் இறைவனே! எங்களுக்கும் எங்கள் சமுதாயத்திற்குமிடையே உண்மையைக் கொண்டு தீர்ப்பளிப்பாயாக! நீயே தீர்ப்பளிப்போரில் மிகச் சிறந்தவன்&quot; (என்றும் கூறினார்.)"/>
        <aya index="90"
            text="அவரது சமுதாயத்தைச் சார்ந்த இறைமறுப்பாளர்களான தலைவர்கள், &quot;ஷுஐபைப் பின்பற்றினால் அப்போது நீங்களே நஷ்டமடைந்தோர்!&quot; என கூறினர்."/>
        <aya index="91"
            text="எனவே அவர்களைப் பூகம்பம் பிடித்துக் கொண்டது. அவர்கள் தமது வீடுகளில் முகம் குப்புற வீழ்ந்து கிடந்தனர்."/>
        <aya index="92"
            text="ஷுஐபைப் பொய்யரெனக் கூறியோர் அங்கு வாழ்ந்திராதவர்களைப் போன்று ஆகி விட்டனர். ஷுஐபைப் பொய்யரெனக் கூறியோர் நஷ்டமடைந்தோராகி விட்டனர்."/>
        <aya index="93"
            text="அவர்களை விட்டும் (ஷுஐப்) விலகிக் கொண்டார். &quot;என் சமுதாயமே! எனது இறைவனின் தூதுச் செய்திகளை நான் உங்களுக்கு எடுத்துரைத்தேன். உங்களின் நலம் நாடினேன். எனினும் இறைமறுப்பாளர்களான கூட்டத்திற்காக எவ்வாறு கவலைப்படுவேன்?&quot; என்று கூறினார்."/>
        <aya index="94"
            text="நாம் எந்த ஊருக்கு ஒரு நபியை அனுப்பி வைத்தாலும், அவ்வூர்வாசிகள் பணிந்து நடக்க வேண்டும் என்பதற்காக அவர்களை வறுமையாலும் நோயாலும் பிடிக்காமல் இருந்ததில்லை."/>
        <aya index="95"
            text="பிறகு, அவர்கள் பெருகும் அளவுக்கு, கெட்டதற்குப் பதிலாக நல்லதை மாற்றிக் கொடுத்தோம். (அப்போது) அவர்கள், &quot;நமது முன்னோருக்கும் (இவ்வாறே) துன்பமும் இன்பமும் ஏற்பட்டது&quot; என்று கூறினார்கள். எனவே அவர்கள் அறியாத விதத்தில் திடீரென அவர்களைப் பிடித்தோம்."/>
        <aya index="96"
            text="அவ்வூர்வாசிகள் இறைநம்பிக்கை கொண்டு இறையச்சத்துடன் நடந்திருந்தால், வானம் மற்றும் பூமியிலிருந்து அருள்வளங்களை அவர்களுக்குத் திறந்து விட்டிருப்போம். மாறாக, அவர்கள் பொய்யெனக் கூறினார்கள். எனவே அவர்கள் செய்து கொண்டிருந்தவற்றுக்காக அவர்களைப் பிடித்தோம்."/>
        <aya index="97"
            text="அவ்வூர்வாசிகள் தூங்கிக் கொண்டிருக்கும்போது, இரவில் நமது தண்டனை அவர்களிடம் வருவதில் பயமின்றி இருக்கிறார்களா?"/>
        <aya index="98"
            text="அவ்வூர்வாசிகள் விளையாடிக் கொண்டிருக்கும்போது, முற்பகலில் நமது தண்டனை அவர்களிடம் வருவதில் பயமின்றி இருக்கிறார்களா?"/>
        <aya index="99"
            text="அவர்கள் அல்லாஹ்வின் சூழ்ச்சியைப்பற்றிப் பயமின்றி இருக்கிறார்களா? நஷ்டமடைந்த கூட்டத்தைத் தவிர (வேறெவரும்) அல்லாஹ்வின் சூழ்ச்சியைப் பற்றி பயமின்றி இருக்க மாட்டார்கள்."/>
        <aya index="100"
            text="அவ்வூராருக்குப் பின் அப்பூமிக்கு வாரிசான இவர்களை நாம் நாடியிருந்தால் இவர்களின் பாவங்களுக்காக (முன்னோரைத் தண்டித்தது போன்றே) நாம் தண்டித்திருப்போம் என்பது இவர்களை நேர்வழிப்படுத்தவில்லையா? (இவ்வாறு படிப்பினை பெறாவிட்டால்) அவர்களின் உள்ளங்களில் நாம் முத்திரையிடுவோம். எனவே அவர்கள் செவியுற மாட்டார்கள்."/>
        <aya index="101"
            text="நாம் அவ்வூர்கள் பற்றிய செய்திகளை உமக்கு எடுத்துரைக்கிறோம். அவர்களுக்கான தூதர்கள் அவர்களிடம் தெளிவான சான்றுகளைக் கொண்டு வந்தனர். ஆயினும் ஏற்கனவே அவர்கள் பொய்யெனக் கூறிக் கொண்டிருந்ததால் இறைநம்பிக்கை கொள்வோராக இருக்கவில்லை. இவ்வாறே இறைமறுப்பாளர்களின் உள்ளங்களில் அல்லாஹ் முத்திரையிடுகிறான்."/>
        <aya index="102"
            text="வாக்குறுதியை (நிறைவேற்றுவதை) அவர்களில் பெரும்பாலோரிடம் நாம் காணவில்லை. மாறாக, அவர்களில் பெரும்பாலோரைப் பாவிகளாகவே கண்டோம்."/>
        <aya index="103"
            text="அவர்களுக்குப் பின்னர், மூஸாவை நமது சான்றுகளுடன் ஃபிர்அவ்னிடமும் அவனது பிரமுகர்களிடமும் அனுப்பினோம். அவர்கள் அவற்றை (மறுத்து) அநியாயம் செய்தனர். &quot;குழப்பவாதிகளின் முடிவு எப்படி ஆனது?&quot; என்பதைக் கவனிப்பீராக!"/>
        <aya index="104"
            text="&quot;ஃபிர்அவ்னே! நான் அகிலங்களின் இறைவனுடைய தூதராவேன்&quot; என்று மூஸா கூறினார்."/>
        <aya index="105"
            text="&quot;அல்லாஹ்வின்மீது உண்மையைத் தவிர (எதையும்) நான் கூறாமல் இருப்பது கடமையாகும். உங்கள் இறைவனிடமிருந்து தெளிவான சான்றை உங்களிடம் கொண்டு வந்திருக்கிறேன். எனவே இஸ்ராயீலின் வழித்தோன்றல்களை என்னுடன் அனுப்பி விடு!&quot; (என்றும் கூறினார்.)"/>
        <aya index="106"
            text="&quot;நீர் ஏதேனும் அற்புதத்துடன் வந்திருந்தால் (அதில்) உண்மையாளராகவும் இருந்தால் அதைக் கொண்டு வருவீராக!&quot; என்று அவன் கூறினான்."/>
        <aya index="107"
            text="அப்போது அவர் தனது கைத்தடியைப் போட்டார். உடனே அது தெளிவான பெரிய பாம்பாகி விட்டது."/>
        <aya index="108"
            text="தமது கையை (அக்குள் பகுதியிலிருந்து) வெளியில் எடுத்தார். அப்போது அது பார்ப்போருக்கு வெண்மையாக இருந்தது."/>
        <aya index="109, 110"
            text="&quot;இவர் திறமையான சூனியக்காரர். உங்கள் நாட்டிலிருந்து உங்களை வெளியேற்ற நினைக்கிறார். எனவே என்ன ஆணையிடுகிறீர்கள்?&quot; என ஃபிர்அவ்னின் சமுதாயத் தலைவர்கள் கேட்டனர்."/>
        <aya index="111, 112"
            text="&quot;இவருக்கும் இவரது சகோதரருக்கும் தவணையளிப்பாயாக! (ஆள்) திரட்டுவோரைப் பல ஊர்களுக்கும் அனுப்புவாயாக! அவர்கள் திறமையான சூனியக்காரர்கள் அனைவரையும் உன்னிடம் அழைத்து வருவார்கள்&quot; என அவர்கள் கூறினர்."/>
        <aya index="113"
            text="சூனியக்காரர்கள் ஃபிர்அவ்னிடம் வந்து, &quot;நாங்கள் வெற்றி பெற்றால் எங்களுக்கு ஏதேனும் வெகுமதி உண்டா?&quot; என்று கேட்டனர்."/>
        <aya index="114"
            text="&quot;ஆம்! (அப்போது) நீங்கள் நெருக்கமானோர் ஆவீர்கள்&quot; என அவன் கூறினான்."/>
        <aya index="115"
            text="&quot;மூஸாவே! நீர் போடுகிறீரா? அல்லது நாங்கள் (முதலில்) போடவா?&quot; என அவர்கள் கேட்டனர்."/>
        <aya index="116"
            text="&quot;நீங்களே போடுங்கள்!&quot; என்று அவர் கூறினார். அவர்கள் போட்டதும் மக்களின் கண்களை மயக்கி, அவர்களைப் பயமுறுத்தினர். அவர்கள் மாபெரும் சூனியத்தைக் கொண்டு வந்தனர்."/>
        <aya index="117"
            text="&quot;உமது கைத்தடியைப் போடுவீராக!&quot; என்று நாம் மூஸாவுக்கு அறிவித்தோம். உடனே அது (பாம்பாக மாறி) அவர்கள் பொய்யாகத் தோற்றுவித்ததை விழுங்கியது."/>
        <aya index="118" text="உண்மை உறுதியானது. அவர்கள் செய்து கொண்டிருந்தவை பொய்யாகி விட்டன."/>
        <aya index="119"
            text="அவர்கள் அவ்விடத்திலேயே தோற்கடிக்கப்பட்டுச் சிறுமை அடைந்தோராக மாறினர்."/>
        <aya index="120" text="சூனியக்காரர்கள் (அல்லாஹ்வுக்கு) ஸஜ்தா செய்தோராக விழுந்தனர்."/>
        <aya index="121" text="&quot;அகிலங்களின் இறைவனை நாங்கள் நம்பினோம்&quot; என்று கூறினர்."/>
        <aya index="122"
            text="&quot;(அவன்) மூஸாவுக்கும், ஹாரூனுக்கும் இறைவன்&quot; (என்றும் கூறினர்.)"/>
        <aya index="123"
            text="&quot;நான் உங்களுக்கு அனுமதியளிக்கும் முன்னரே நீங்கள் அவரை நம்பி விட்டீர்களா? இந்நகரவாசிகளை இங்கிருந்து வெளியேற்றுவதற்காக இங்கு நீங்கள் செய்த சூழ்ச்சியே இது! நீங்கள் (இதன் பலனை) அறிந்து கொள்வீர்கள்&quot; என ஃபிர்அவ்ன் கூறினான்."/>
        <aya index="124"
            text="&quot;நான் உங்கள் மாறுகை, மாறுகால்களைத் துண்டித்துப் பின்னர் உங்கள் அனைவரையும் சிலுவையில் அறைவேன்&quot; (என்றும் கூறினான்.)"/>
        <aya index="125, 126"
            text="&quot;எங்கள் இறைவனிடமே நாங்கள் திரும்பிச் செல்வோர். எங்கள் இறைவனின் சான்றுகள் எங்களிடம் வந்தபோது அவற்றின்மீது நாங்கள் நம்பிக்கை கொண்டோம் என்பதற்காகவே தவிர நீ எங்களைப் பழிவாங்கவில்லை!&quot; என அவர்கள் கூறினர். &quot;எங்கள் இறைவனே! எங்கள்மீது பொறுமையைப் பொழிவாயாக! எங்களை முஸ்லிம்களாக மரணிக்கச் செய்வாயாக!&quot; (என்று பிரார்த்தித்தனர்.)"/>
        <aya index="127"
            text="&quot;மூஸாவும், அவரது சமூகத்தாரும் இந்தப் பூமியில் குழப்பம் செய்து, உன்னையும் உன் கடவுள்களையும் புறக்கணிப்பதற்காக அவர்களை நீ விட்டு வைக்கிறாயா?&quot; என்று ஃபிர்அவ்னின் சமுதாயத் தலைவர்கள் கேட்டனர். &quot;அவர்களின் ஆண் குழந்தைகளைக் கொன்றுவிட்டுப் பெண்களை உயிருடன் வாழ விடுவோம். நாம் அவர்கள்மீது ஆதிக்கம் செலுத்துவோரே!&quot; என்று அவன் கூறினான்."/>
        <aya index="128"
            text="&quot;அல்லாஹ்விடம் உதவி தேடுங்கள்! பொறுமையை மேற்கொள்ளுங்கள்! இப்பூமி அல்லாஹ்வுக்கே உரியது. தன் அடியார்களில் தான் நாடியோருக்கு அதைச் சொந்தமாக்குகிறான். இறையச்சமுடையோருக்கு (நல்ல) முடிவு உள்ளது&quot; என்று மூஸா தம் சமுதாயத்தினரிடம் கூறினார்."/>
        <aya index="129"
            text="&quot;நீர் எங்களிடம் வருவதற்கு முன்பும், எங்களிடம் வந்த பிறகும் நாங்கள் துன்புறுத்தப்படுகிறோம்&quot; என்று அவர்கள் கூறினர். &quot;உங்கள் இறைவன் உங்கள் எதிரியை அழித்து, இப்பூமியில் அவர்களின் இடத்தில் உங்களைக் கொண்டு வந்து, நீங்கள் எப்படிச் செயல்படுகிறீர்கள் என்று கவனிப்பான்&quot; என அவர் கூறினார்."/>
        <aya index="130"
            text="ஃபிர்அவ்னின் கூட்டத்தார் படிப்பினை பெறுவதற்காக, அவர்களைப் பஞ்சங்களைக் கொண்டும், விளைச்சல்களைக் குறைத்தும் தண்டித்தோம்."/>
        <aya index="131"
            text="அவர்களுக்கு நல்லது நடந்தால் &quot;இது எங்களுக்குரியது&quot; என்று கூறினர். அவர்களுக்குக் கேடு ஏற்பட்டால் மூஸாவையும், அவருடன் இருந்தோரையும் கெட்ட சகுனமாகக் கருதினர். அறிந்து கொள்ளுங்கள்! அவர்கள் கெட்ட சகுனமாகக் கருதுவது அல்லாஹ்விடமே உள்ளது. எனினும் அவர்களில் பெரும்பாலோர் (அதனை) அறிய மாட்டார்கள்."/>
        <aya index="132"
            text="&quot;எங்களைக் கவர்வதற்காக நீர் எந்தச் சான்றைக் கொண்டு வந்தாலும் நாங்கள் உம்மை நம்புவோராக இல்லை&quot; என்று அவர்கள் கூறினர்."/>
        <aya index="133"
            text="எனவே அவர்களுக்கு எதிராகப் பெருவெள்ளம், வெட்டுக் கிளி, பேன், தவளைகள், இரத்தம் ஆகியவற்றைத் தெளிவான சான்றுகளாக அனுப்பினோம். ஆனால் அவர்கள் கர்வம் கொண்டு, குற்றம் செய்யும் கூட்டமாகவே இருந்தனர்."/>
        <aya index="134"
            text="அவர்களுக்கு வேதனை ஏற்படும்போதெல்லாம் &quot;மூஸாவே! உமது இறைவன் உமக்கு அளித்த வாக்குறுதியின் அடிப்படையில் அவனிடம் எங்களுக்காகப் பிரார்த்திப்பீராக! எங்களை விட்டும் நீர் இவ்வேதனையை நீக்கி விட்டால் உம்மீது நம்பிக்கை கொள்வோம். உம்முடன் இஸ்ராயீலின் வழித்தோன்றல்களை அனுப்பி விடுவோம்&quot; என அவர்கள் கூறினர்."/>
        <aya index="135"
            text="அவர்கள் அடையக்கூடிய ஒரு தவணைவரை அவர்களை விட்டும் நாம் வேதனையை நீக்கும்போது, உடனே (வாக்குறுதியை) முறித்து விடுகின்றனர்."/>
        <aya index="136"
            text="நாம் அவர்களைத் தண்டித்தபோது, அவர்களைக் கடலில் மூழ்கடித்தோம். ஏனெனில் அவர்கள் நமது சான்றுகளைப் பொய்யெனக் கூறி, அவற்றை அலட்சியம் செய்வோராக இருந்தனர்."/>
        <aya index="137"
            text="நாம் அருள்வளம் புரிந்த அப்பூமியின் கிழக்குப் பகுதிகளுக்கும், மேற்குப் பகுதிகளுக்கும், பலவீனர்களாக்கப்பட்ட அச்சமுதாயத்தை வாரிசுகளாக்கினோம். இஸ்ராயீலின் வழித்தோன்றல்கள் பொறுமையாக இருந்ததால் அவர்களுக்கு உமது இறைவனின் அழகிய வாக்கு முழுமையாக நிறைவேறியது. ஃபிர்அவ்னும், அவனது சமுதாயமும் உருவாக்கிக் கொண்டிருந்தவற்றையும், அவர்கள் உயரமாகக் கட்டிக் கொண்டிருந்தவற்றையும் அடியோடு அழித்தோம்."/>
        <aya index="138, 139"
            text="இஸ்ராயீலின் வழித்தோன்றல்களைக் கடலைக் கடந்து செல்ல வைத்தோம். அவர்கள், தமது சிலைகளை வணங்கிக் கொண்டிருந்த ஒரு கூட்டத்திடம் வந்தபோது, &quot;மூஸாவே! இவர்களுக்குக் கடவுள்கள் இருப்பதைப் போல எங்களுக்கும் கடவுளை ஏற்படுத்துவீராக!&quot; என்று கேட்டனர். &quot;நீங்கள் அறிவில்லாத கூட்டமாகவே இருக்கிறீர்கள். அவர்கள் எதில் இருக்கிறார்களோ அது அழிக்கப்படக் கூடியது. அவர்கள் செய்து கொண்டிருந்தவையும் வீணானவையே&quot; என்று அவர் கூறினார்.198"/>
        <aya index="140"
            text="&quot;அல்லாஹ்வையன்றி உங்களுக்கு (வேறு) கடவுளைத் தேடுவேனா? அவனே அகிலத்தாரைவிட உங்களைச் சிறப்பித்தான்&quot; என்றும் கூறினார்."/>
        <aya index="141"
            text="கடும் வேதனையால் உங்களைத் துன்புறுத்திக் கொண்டிருந்த ஃபிர்அவ்னின் கூட்டத்தாரிடமிருந்து உங்களை நாம் காப்பாற்றியதை நினைத்துப் பாருங்கள். அவர்கள் உங்களின் ஆண் குழந்தைகளைக் கொன்று, பெண்களை உயிருடன் வாழ விட்டார்கள். இதில் உங்கள் இறைவனிடமிருந்து பெரும் சோதனை இருந்தது."/>
        <aya index="142"
            text="மூஸாவுக்கு முப்பது இரவுகளை வாக்களித்தோம். மேலும் பத்து இரவுகளைக் கொண்டு அதை முழுமைப்படுத்தினோம். அவரது இறைவன் வாக்களித்த காலம் நாற்பது இரவுகளாக முழுமை பெற்றது. மூஸா தமது சகோதரர் ஹாரூனிடம் &quot;என் சமுதாயத்திற்கு எனது பிரதிநிதியாக இருந்து சீர்திருத்தம் செய்வீராக! குழப்பவாதிகளின் வழியைப் பின்பற்றாதீர்!&quot; என்று கூறினார்."/>
        <aya index="143"
            text="நாம் நிர்ணயித்த நேரத்தில் மூஸா வந்து, அவரது இறைவன் அவரிடம் உரையாடியபோது, &quot;என் இறைவனே! எனக்கு நீ காட்சியளிப்பாயாக! நான் உன்னைப் பார்ப்பேன்&quot; என்று கூறினார். &quot;நீர் என்னைப் பார்க்கவே முடியாது. எனினும் இம்மலையைப் பார்ப்பீராக! அது தனது இடத்தில் நிலைத்திருந்தால் அப்போது நீர் என்னைப் பார்ப்பீர்!&quot; என்று (இறைவன்) கூறினான். அவரது இறைவன் மலைக்குத் தோற்றமளித்தபோது அதைத் தூளாக்கி விட்டான். மூஸா மயக்கமுற்று விழுந்தார். அவர் மயக்கம் தெளிந்தபோது &quot;நீ தூயவன்! உன்னிடம் மன்னிப்புக் கோருகிறேன். இறைநம்பிக்கையாளர்களில் நான் முதன்மையானவன்&quot; என்று கூறினார்."/>
        <aya index="144"
            text="&quot;மூஸாவே! எனது தூதுச் செய்திகள் மற்றும் எனது பேச்சின் மூலம் பிற மக்களைவிட உம்மைத் தேர்ந்தெடுத்துள்ளேன். எனவே, நான் உமக்கு வழங்கியதை எடுத்துக் கொள்வீராக! நீர் நன்றி செலுத்துவோருள் ஆகிவிடுவீராக!&quot; என்று அவன் கூறினான்.199"/>
        <aya index="145"
            text="அறிவுரையாகவும், ஒவ்வொன்றுக்கும் தெளிவான விளக்கமாகவும் உள்ள அனைத்து விஷயங்களையும் அவருக்காகப் பலகைகளில் எழுதினோம். &quot;இவற்றை உறுதியாகப் பிடித்துக் கொள்வீராக! இதிலிருக்கும் அழகானவற்றை எடுத்துக் கொள்ளுமாறு உமது சமுதாயத்திற்கு ஏவுவீராக! பாவிகளின் தங்குமிடத்தை உங்களுக்கு நான் காட்டுவேன்&quot; (என்று இறைவன் கூறினான்.)"/>
        <aya index="146"
            text="பூமியில் நியாயமின்றிக் கர்வம் கொள்வோரை எனது சான்றுகளை விட்டும் திருப்பி விடுவேன். சான்றுகள் அனைத்தையும் அவர்கள் கண்டாலும் அவற்றை நம்ப மாட்டார்கள். அவர்கள் நேரான வழியைக் கண்டால் அதை (தமது) வழியாக எடுத்துக் கொள்ளமாட்டார்கள். தவறான பாதையைக் கண்டால் அதையே (தமது) வழியாக எடுத்துக் கொள்வார்கள். அவர்கள் நமது சான்றுகளைப் பொய்யெனக் கூறி, அவற்றை அலட்சியம் செய்வோராக இருந்ததே இதற்குக் காரணம்."/>
        <aya index="147"
            text="யார் நமது வசனங்களையும், மறுமை சந்திப்பையும் பொய்யெனக் கூறினார்களோ அவர்களின் (நற்)செயல்கள் அழிந்து விட்டன. அவர்கள் செய்து கொண்டிருந்ததைத் தவிர (வேறெதற்கும்) கூலி வழங்கப்படுவார்களா?"/>
        <aya index="148"
            text="மூஸா சென்ற பிறகு அவரது சமுதாயத்தினர் தமது ஆபரணங்களாலான (வெறும்) உடலைக் கொண்ட காளைக் கன்றை (கடவுளாக) எடுத்துக் கொண்டனர். அதற்கு சப்தமும் இருந்தது. அது அவர்களிடம் பேசாது, அவர்களுக்கு வழியையும் காட்டாது என்பதை அவர்கள் சிந்திக்க வேண்டாமா? அவர்கள் அதை(க் கடவுளாக) எடுத்துக் கொண்டு, அநியாயக்காரர்களாகி விட்டனர்."/>
        <aya index="149"
            text="தாம் வழிகெட்டு விட்டதை அறிந்து, அவர்கள் கைச்சேதப்பட்டபோது, &quot;எங்கள் இறைவன் எங்களுக்கு அருள் புரியா விட்டாலோ எங்களை மன்னிக்கா விட்டாலோ நாங்கள் நஷ்டமடைந்தோரில் ஆகிவிடுவோம்&quot; என்று கூறினர்."/>
        <aya index="150"
            text="மூஸா தமது சமுதாயத்தினரிடம் கோபமும் கவலையும் கொண்டவராகத் திரும்பி வந்தபோது, &quot;நான் சென்ற பிறகு எனது பிரதிநிதிகளாக இருந்து நீங்கள் செய்தது மிகக் கெட்டது. உங்கள் இறைவனின் கட்டளைக்கு அவசரப்படுகிறீர்களா?&quot; என்று கேட்டார். பலகைகளைப் போட்டுவிட்டுத் தமது சகோதரரின் தலையைப் பிடித்து அவரைத் தன் பக்கம் இழுத்தார். (அப்போது அவரது சகோதரர் ஹாரூன்) &quot;என் தாயின் மகனே! இக்கூட்டத்தினர் என்னை பலவீனப்படுத்தி, என்னைக் கொலை செய்ய முயன்றனர். எனவே, என்னைக் கொண்டு எதிரிகளுக்கு மகிழ்ச்சியை ஏற்படுத்திவிடாதீர்! இந்த அநியாயக்கார கூட்டத்தாருடன் என்னையும் சேர்த்து விடாதீர்!&quot; என்று கூறினார்."/>
        <aya index="151"
            text="&quot;என் இறைவனே! என்னையும் எனது சகோதரரையும் மன்னிப்பாயாக! உன்னுடைய அருளில் எங்களை நுழையச் செய்வாயாக! நீயே கருணையாளர்களுக்கெல்லாம் கருணையாளன்!&quot; என்று (மூஸா) கூறினார்."/>
        <aya index="152"
            text="காளைக் கன்றை யார் (கடவுளாக) எடுத்துக் கொண்டார்களோ அவர்கள்மீது, அவர்களுடைய இறைவனின் கோபமும் இவ்வுலக வாழ்வில் இழிவும் வந்தடையும். இட்டுக்கட்டுவோருக்கு இவ்வாறே கூலி கொடுப்போம்."/>
        <aya index="153"
            text="யார் தீமைகளைச் செய்து, அதன்பின்னர் பாவ மன்னிப்புக் கோரி, இறைநம்பிக்கை கொள்கிறாரோ அதற்குப் பிறகு (அவரது பாவத்தை) உமது இறைவன் மன்னிப்பவன்; நிகரிலா அன்பாளன்."/>
        <aya index="154"
            text="மூஸாவுக்குக் கோபம் தணிந்தபோது அந்தப் பலகைகளை எடுத்தார். அதில் எழுதப்பட்டவற்றில், யார் தமது இறைவனை அஞ்சுகிறார்களோ அவர்களுக்கு நேர்வழியும், அருளும் இருந்தது."/>
        <aya index="155"
            text="நாம் வாக்களித்த நேரத்தி(ல் இறைவனைச் சந்திப்பத)ற்காக மூஸா தமது சமுதாயத்தில் எழுபது பேரைத் தேர்ந்தெடுத்தார். அவர்களைப் பூகம்பம் பிடித்துக் கொண்டபோது &quot;என் இறைவனே! நீ நாடியிருந்தால் இதற்கு முன்னரே அவர்களையும் என்னையும் அழித்திருக்கலாம். எங்களில் அறிவீனர்கள் செய்ததற்காக எங்களை அழிக்கிறாயா? இது உன் சோதனையே அன்றி வேறில்லை. இதன்மூலம் நீ நாடியோரை வழிகேட்டில் விடுகிறாய். நீ நாடியோரை நேர்வழியில் செலுத்துகிறாய். நீயே எங்கள் பாதுகாவலன். எனவே எங்களை மன்னிப்பாயாக! எங்களுக்கு அருள் புரிவாயாக! மன்னிப்பவர்களில் நீயே மிகச் சிறந்தவன்&quot; என்று கூறினார்."/>
        <aya index="156"
            text="&quot;எங்களுக்கு இம்மையிலும், மறுமையிலும் நன்மையை எழுதுவாயாக! நாங்கள் உன்னிடமே திரும்பி விட்டோம்&quot; (என்றும் மூஸா கூறினார். அதற்கு இறைவன்,) &quot;என் தண்டனையைக் கொண்டு நான் நாடியோரைத் தண்டிப்பேன். ஒவ்வொரு பொருளையும் எனது அருள் சூழ்ந்துள்ளது. யார் இறையச்சம் கொண்டு, ஸகாத்தையும் கொடுக்கிறார்களோ அவர்களுக்கு அதை விதிப்பேன். அவர்கள் நமது வசனங்களையும் நம்புவார்கள்&quot; என்று கூறினான்.200"/>
        <aya index="157"
            text="அவர்கள், எழுதப் படிக்கத் தெரியாத (முஹம்மது) நபியாகிய இத்தூதரைப் பின்பற்றுகின்றனர். தம்மிடமுள்ள தவ்ராத்திலும் இன்ஜீலிலும் அவரைப் பற்றி எழுதப்பட்டிருப்பதாகக் காண்கின்றனர். அவர்களிடம் நல்லவற்றை ஏவி, தீயவற்றை விட்டும் அவர்களைத் தடுப்பார். தூயவற்றை அவர்களுக்கு அனுமதிப்பார்; கெட்டவற்றை அவர்களுக்குத் தடை செய்வார். அவர்களிடமிருந்து, அவர்களின் சுமையையும், அவர்கள்மீதிருந்த விலங்குகளையும் அகற்றுவார். யார் அவர்மீது நம்பிக்கை கொண்டு, அவரைக் கண்ணியப்படுத்தி, அவருக்கு உதவி செய்து, அவருடன் இறக்கப்பட்ட ஒளியையும் பின்பற்றுகிறார்களோ அவர்களே வெற்றி பெற்றோர்."/>
        <aya index="158"
            text="&quot;மனிதர்களே! உங்கள் அனைவருக்கும் நான் அல்லாஹ்வின் தூதராக இருக்கிறேன். வானங்கள், பூமியின் ஆட்சி அவனுக்கே சொந்தம். அவனைத் தவிர வேறு எந்தக் கடவுளுமில்லை. அவனே உயிர்ப்பிக்கிறான், அவனே மரணிக்கச் செய்கிறான்&quot; என்று (நபியே!) கூறுவீராக! அல்லாஹ்வையும், அவனுடைய தூதரான எழுதப்படிக்கத் தெரியாத இந்த நபியையும் நம்புங்கள்! அவர் அல்லாஹ்வையும், அவனது வசனங்களையும் நம்புகிறார். நீங்கள் நேர்வழி பெறுவதற்காக அவரைப் பின்பற்றுங்கள்!201"/>
        <aya index="159"
            text="உண்மையைக் கொண்டு வழிகாட்டி, அதன்படி நீதி செலுத்தும் ஒரு சாராரும் மூஸாவின் சமுதாயத்தில் உள்ளனர்."/>
        <aya index="160"
            text="அவர்களைப் பன்னிரண்டு குலங்களைக் கொண்ட சமுதாயங்களாகப் பிரித்தோம். மூஸாவிடம் அவரது சமுதாயத்தினர் தண்ணீர் கேட்டபோது &quot;உமது கைத்தடியால் பாறையில் அடிப்பீராக!&quot; என்று அவருக்கு அறிவித்தோம். உடனே அதிலிருந்து பன்னிரண்டு ஊற்றுகள் பீறிட்டு ஓடின. ஒவ்வொரு பிரிவினரும் தமது நீரருந்தும் இடத்தை அறிந்து கொண்டனர். அவர்கள்மீது மேகங்களை நிழலிடச் செய்தோம். மன்னு, ஸல்வாவை (உணவாக) அவர்களுக்கு இறக்கினோம். &quot;நாம் உங்களுக்கு வழங்கியதில் தூயவற்றை உண்ணுங்கள்&quot; (என்று கூறினோம்.) அவர்கள் நமக்கு அநியாயம் செய்யவில்லை. மாறாக அவர்கள் தமக்கே அநியாயம் செய்து கொண்டனர்."/>
        <aya index="161, 162"
            text="&quot;இந்த ஊரில் வசியுங்கள்! அதில் நீங்கள் விரும்பியவாறு உண்ணுங்கள்! 'ஹித்ததுன்' (மன்னிப்பாயாக!) என்று கூறுங்கள். (அதன்) நுழைவாயிலில் பணிந்தவர்களாகச் செல்லுங்கள்! உங்கள் பாவங்களை உங்களுக்கு மன்னிப்போம். நன்மை செய்வோருக்கு அதிகமாக வழங்குவோம்&quot; என்று அவர்களுக்குக் கூறப்பட்டபோது அவர்களில் அநியாயம் செய்தவர்கள், தமக்குச் சொல்லப்பட்டது அல்லாத வேறு வார்த்தையாக மாற்றி விட்டனர். எனவே அவர்கள் அநியாயம் செய்வோராக இருந்ததால் அவர்கள்மீது வானிலிருந்து வேதனையை இறக்கினோம்."/>
        <aya index="163"
            text="கடலுக்கு அருகிலிருந்த ஓர் ஊரைப் பற்றி அவர்களிடம் கேட்பீராக! அவர்கள் சனிக்கிழமையன்று வரம்பு மீறியதை நினைவூட்டுவீராக! ஏனெனில், அவர்களிடம் சனிக்கிழமையன்றுதான் அவர்களுக்குரிய மீன்கள் நீரின் மேற்பரப்பில் அதிகமாக வந்தன. சனிக்கிழமையல்லாத நாட்களில் அவர்களிடம் அவை வருவதில்லை. அவர்கள் பாவம் செய்து கொண்டிருந்ததால் இவ்வாறு அவர்களைச் சோதித்தோம்."/>
        <aya index="164"
            text="&quot;அல்லாஹ் அழிக்கவிருக்கின்ற அல்லது கடுமையான வேதனையால் தண்டிக்கவிருக்கின்ற ஒரு கூட்டத்திற்கு நீங்கள் எதற்காக அறிவுரை கூறுகிறீர்கள்?&quot; என்று அவர்களில் ஒருசாரார் (மற்றொரு சாராரிடம்) கேட்டபோது &quot;உங்கள் இறைவனிடம் (மறுமையில் நாங்கள்) தகுந்த காரணம் கூறுவதற்காகவும், அவர்கள் இறையச்சமுடையோர் ஆவதற்காகவும் (இவ்வாறு அறிவுரை கூறுகிறோம்)&quot; என்று பதிலளித்தனர்."/>
        <aya index="165"
            text="தமக்குச் சொல்லப்பட்ட அறிவுரையை அவர்கள் மறந்தபோது, தீமையைத் தடுத்தோரை நாம் காப்பாற்றினோம். அநியாயம் செய்தோரை அவர்கள் பாவம் செய்து கொண்டிருந்ததன் காரணமாக கடுமையான வேதனையால் பிடித்தோம்."/>
        <aya index="166"
            text="எதை விட்டும் தடுக்கப்பட்டார்களோ அதை அவர்கள் மீறியபோது &quot;நீங்கள் இழிவடைந்த குரங்குகளாகி விடுங்கள்!&quot; என அவர்களுக்குக் கூறினோம்."/>
        <aya index="167"
            text="அவர்களைக் கடும் வேதனையால் துன்புறுத்துவோரை மறுமை நாள்வரை அவர்களிடம் அனுப்புவதாக உமது இறைவன் அறிவித்ததை நினைவூட்டுவீராக! உமது இறைவன் தண்டிப்பதில் விரைவானவன். மேலும் அவன் மன்னிப்புமிக்கவன்; நிகரிலா அன்பாளன்."/>
        <aya index="168"
            text="அவர்களைப் பூமியில் பல பிரிவினராகப் பிரித்து விட்டோம். அவர்களுள் நல்லவர்களும் உள்ளனர். இதுவல்லாத (கெட்ட)வர்களும் அவர்களுள் உள்ளனர். அவர்கள் (பாவங்களிலிருந்து) மீள்வதற்காக, அவர்களை நல்லவற்றைக் கொண்டும், தீயவற்றைக் கொண்டும் சோதித்தோம்."/>
        <aya index="169"
            text="அவர்களுக்குப் பின் வேறொரு கூட்டத்தினர் வழித்தோன்றல்களாக வந்தனர். அவர்கள் வேதத்திற்கும் வாரிசானார்கள். (அதைக் கொண்டு) இந்த (உலகின்) மிக அற்பமான பொருளைப் பெற்றுக் கொள்கின்றனர். &quot;எங்களுக்கு மன்னிக்கப்படும்&quot; என்று கூறுகின்றனர். அதுபோன்ற பொருள் அவர்களிடம் மீண்டும் வந்தால் அதையும் பெற்றுக் கொள்வார்கள். 'அல்லாஹ்வின்மீது உண்மையைத் தவிர கூறக் கூடாது' என வேதத்தின்மூலம் அவர்களிடம் உடன்படிக்கை எடுக்கப்படவில்லையா? அதில் உள்ளதை அவர்கள் படித்தும் இருக்கிறார்கள். இறையச்சமுடையோருக்கு மறுமை வீடே மிகச் சிறந்தது. நீங்கள் சிந்திக்க மாட்டீர்களா?"/>
        <aya index="170"
            text="வேதத்தை பற்றிப் பிடித்து, தொழுகையை நிலைநிறுத்துகின்ற அந்த சீர்திருத்தவாதிகளின் கூலியை நாம் வீணாக்க மாட்டோம்."/>
        <aya index="171"
            text="நிழற்குடையைப் போன்று (தூர் எனும்) மலையை அவர்களுக்கு மேலாக நாம் உயர்த்தி, தங்கள்மீது அது விழுந்து விடும் என்று அவர்கள் எண்ணியபோது &quot;நாம் வழங்கியதை உறுதியாகப் பிடித்துக் கொள்ளுங்கள். நீங்கள் இறையச்சமுடையோர் ஆவதற்காக அதில் உள்ளவற்றை நினைவு கூருங்கள்&quot; (என்று கூறினோம்.)"/>
        <aya index="172, 173"
            text="உமது இறைவன், ஆதமுடைய மக்களின் முதுகுகளிலிருந்து அவர்களின் வழித்தோன்றல்களை வெளிப்படுத்தியதை நினைவூட்டுவீராக! &quot;நான் உங்களுடைய இறைவனல்லவா?&quot; என்று (கேட்டு) அவர்களுக்கு அவர்களையே சாட்சியாக்கினான். &quot;ஆம்! நாங்கள் சாட்சி கூறுகிறோம்&quot; என்று அவர்கள் கூறினர். மறுமை நாளில், &quot;நாங்கள் இதைவிட்டும் அலட்சியமானவர்களாக இருந்து விட்டோம்&quot; என்று நீங்கள் கூறாதிருக்கவும், அல்லது &quot;இதற்குமுன் எங்கள் முன்னோர்தான் இணை வைத்தனர்; நாங்கள் அவர்களுக்குப் பின்வந்த வழித்தோன்றல்களாகவே இருந்தோம்; அந்த வழிகேடர்கள் செய்ததற்காக எங்களை நீ அழிக்கப் போகிறாயா?&quot; என்று நீங்கள் கூறாதிருக்கவும் (இவ்வாறு சாட்சியாக்கினோம்.)202"/>
        <aya index="174"
            text="இவ்வாறே வசனங்களை விவரிக்கிறோம். இதனால் அவர்கள் (பாவங்களிலிருந்து) மீள்வார்கள்."/>
        <aya index="175"
            text="நமது சான்றுகளை யாருக்கு வழங்கினோமோ அவனைப் பற்றிய செய்தியை அவர்களுக்கு எடுத்துரைப்பீராக! அவன் அதிலிருந்து விலகி விட்டான். அவனை ஷைத்தான் பின்தொடர்ந்தான். எனவே அவன் வழிகேடர்களில் ஒருவனாகி விட்டான்."/>
        <aya index="176"
            text="நாம் நாடியிருந்தால் அவற்றின் மூலம் அவனை உயர்த்தியிருப்போம். எனினும் அவன் இவ்வுலகத்தின் பக்கம் சாய்ந்து, தனது சுய விருப்பத்தைப் பின்பற்றினான். அவனுக்கு எடுத்துக்காட்டு, ஒரு நாயைப் போன்றது. நீர் அதனை விரட்டினாலும் நாக்கைத் தொங்க விட்டுக் கொள்கிறது. அதை விட்டுவிட்டாலும் நாக்கைத் தொங்க விட்டுக் கொள்கிறது. இதுவே நமது வசனங்களைப் பொய்யெனக் கூறும் கூட்டத்தாருக்கு எடுத்துக்காட்டாகும். அவர்கள் சிந்திப்பதற்காக இந்த வரலாறுகளை எடுத்துரைப்பீராக!"/>
        <aya index="177"
            text="நமது வசனங்களைப் பொய்யெனக் கூறிய கூட்டத்தார் மிகக் கெட்ட உதாரணமாகி விட்டனர். அவர்கள் தமக்குத் தாமே அநியாயம் செய்து கொண்டனர்."/>
        <aya index="178"
            text="யாருக்கு அல்லாஹ் நேர்வழி காட்டினானோ அவரே நேர்வழி பெற்றவர். யாரை அவன் வழிகேட்டில் விட்டு விட்டானோ அவர்களே நஷ்டமடைந்தோர்."/>
        <aya index="179"
            text="ஜின்கள் மற்றும் மனிதர்களில் அதிகமானோரை நரகத்திற்காகவே படைத்துள்ளோம். அவர்களுக்கு உள்ளங்கள் இருக்கின்றன. அவற்றின் மூலம் விளங்கிக் கொள்ள மாட்டார்கள். அவர்களுக்குக் கண்கள் இருக்கின்றன. அவற்றின் மூலம் பார்க்க மாட்டார்கள். அவர்களுக்குக் காதுகள் இருக்கின்றன. அவற்றின் மூலம் கேட்க மாட்டார்கள். அவர்கள் கால்நடைகளைப் போன்றவர்கள். அவ்வாறல்ல! (அவற்றைவிட) அவர்கள் வழிகெட்டவர்கள். அவர்களே அலட்சியம் செய்தவர்கள்."/>
        <aya index="180"
            text="அல்லாஹ்வுக்கு அழகான பெயர்கள் இருக்கின்றன. அவற்றைக் கொண்டே அவனை அழையுங்கள்! அவனது பெயர்களில் திரித்துக் கூறுவோரை விட்டுவிடுங்கள்! அவர்கள் செய்து கொண்டிருந்ததற்காகக் கூலி கொடுக்கப்படுவார்கள்.203"/>
        <aya index="181"
            text="உண்மையைக் கொண்டு வழிகாட்டி, அதன்படி நீதி செலுத்தும் ஒரு சமுதாயத்தினரும் நாம் படைத்தவர்களில் உள்ளனர்."/>
        <aya index="182"
            text="நமது வசனங்களைப் பொய்யெனக் கூறுவோரை அவர்கள் அறியாத விதத்தில் சிறிது சிறிதாகப் பிடிப்போம்."/>
        <aya index="183" text="அவர்களுக்கு நான் அவகாசம் வழங்கியுள்ளேன். எனது சூழ்ச்சி உறுதியானது."/>
        <aya index="184"
            text="(நம் தூதராகிய) அவர்களின் தோழருக்கு எவ்விதப் பைத்தியமும் இல்லை என்பதை அவர்கள் சிந்திக்கவில்லையா? அவர் தெளிவாக எச்சரிப்பவர் தவிர வேறில்லை."/>
        <aya index="185"
            text="வானங்கள், பூமியின் ஆட்சியையும், அல்லாஹ் படைத்திருக்கும் பொருட்களையும், அவர்களுக்கான தவணை நெருக்கத்தில் இருக்கக்கூடும் என்பதையும் அவர்கள் கவனிக்கவில்லையா? இதற்குப் பிறகு எந்தச் செய்தியின்மீதுதான் அவர்கள் நம்பிக்கை கொள்ளப் போகிறார்கள்?"/>
        <aya index="186"
            text="யாரை அல்லாஹ் வழிகேட்டில் விட்டு விட்டானோ அவனுக்கு நேர்வழி காட்டுபவர் யாருமில்லை. அவர்களின் வரம்பு மீறலில் அவர்களைத் தடுமாற விட்டு விடுகிறான்."/>
        <aya index="187"
            text="&quot;உலகம் அழியும் நேரம் எப்போது ஏற்படும்?&quot; என உம்மிடம் கேட்கின்றனர். &quot;அதைப் பற்றிய அறிவு என் இறைவனிடம்தான் இருக்கின்றது. அதற்கான நேரத்தில் அவனையன்றி (யாராலும்) அதை வெளிப்படுத்த முடியாது. வானங்களிலும் பூமியிலும் அது பெரும் பாரமாக இருக்கும். திடீரென்றே அல்லாமல் அது உங்களிடம் வராது&quot; என்று கூறுவீராக! நீர் அதைப்பற்றி மிகவும் தெரிந்தவரைப் போன்று அவர்கள் உம்மிடம் கேட்கின்றனர். &quot;அதைப் பற்றிய அறிவு அல்லாஹ்விடம்தான் இருக்கின்றது&quot; என்று கூறுவீராக! எனினும் மனிதர்களில் பெரும்பாலோர் அறிய மாட்டார்கள்."/>
        <aya index="188"
            text="&quot;அல்லாஹ் நாடியதைத் தவிர எனக்கே எந்த நன்மையோ, தீமையோ செய்வதற்கு சக்தி பெற மாட்டேன். நான் மறைவானவற்றை அறிபவனாக இருந்திருந்தால் நன்மைகளையே அதிகம் பெற்றிருப்பேன். எனக்கு எந்தத் தீங்கும் ஏற்பட்டிருக்காது. இறைநம்பிக்கை கொள்ளும் சமுதாயத்திற்கு நான் எச்சரிப்பவனும் நற்செய்தி கூறுபவனுமே தவிர வேறில்லை&quot; என்று (நபியே!) நீர் கூறுவீராக!"/>
        <aya index="189"
            text="அவனே ஒரேயொரு மனிதரிலிருந்து உங்களைப் படைத்தான். மேலும் அவரிடமிருந்து அவரது துணையை, அவளிடம் அவர் நிம்மதி பெறுவதற்காகப் படைத்தான். அவளுடன் அவ(ளது கணவ)ன் சேர்ந்தபோது, அவள் இலேசான கருவைச் சுமந்து, அதனுடனே அவள் நடந்தாள். அது கனத்தபோது &quot;நீ எங்களுக்கு நல்லதொரு குழந்தையை வழங்கினால் நாங்கள் நன்றி செலுத்துவோரில் ஆகிவிடுவோம்&quot; என்று தமது இறைவனான அல்லாஹ்விடம் பிரார்த்தித்தனர்."/>
        <aya index="190"
            text="அவர்களுக்கு நல்லதொரு குழந்தையை அவன் வழங்கியபோது, அவர்களுக்கு அவன் வழங்கியதில் அவனுக்கு இணைகளை ஏற்படுத்தினர். அவர்கள் இணைவைப்பதை விட்டும் அல்லாஹ் உயர்ந்தவன்."/>
        <aya index="191"
            text="எந்தப் பொருளையும் படைக்காதவற்றையா அவர்கள் இணையாக்குகின்றனர்? அவர்களே படைக்கப்படுகின்றனர்."/>
        <aya index="192"
            text="இவர்களுக்கு எந்த உதவியும் செய்ய அவர்கள் சக்தி பெற மாட்டார்கள். இன்னும் தமக்கே அவர்களால் உதவ முடியாது."/>
        <aya index="193"
            text="நீங்கள் அவர்களை நேர்வழியை நோக்கி அழைத்தால் அவர்கள் உங்களைப் பின்பற்றமாட்டார்கள். நீங்கள் அவர்களை அழைப்பதும் அல்லது வாய்மூடி இருப்பதும் உங்களுக்குச் சமமே!"/>
        <aya index="194"
            text="அல்லாஹ்வையன்றி நீங்கள் யாரைப் பிரார்த்திக்கிறீர்களோ, அவர்கள் உங்களைப் போன்ற அடிமைகளே! நீங்கள் உண்மையாளர்களாக இருந்தால் அவர்களைப் பிரார்த்தியுங்கள்! அவர்கள் உங்களுக்குப் பதிலளிக்கட்டும்!"/>
        <aya index="195"
            text="நடக்கும் கால்கள் அவர்களுக்கு உண்டா? அல்லது பிடிக்கும் கைகள் அவர்களுக்கு உண்டா? அல்லது பார்க்கும் கண்கள் அவர்களுக்கு உண்டா? அல்லது கேட்கும் காதுகள் அவர்களுக்கு உண்டா? &quot;உங்களுடைய இணைக்கடவுள்களை அழையுங்கள்! பின்னர் எனக்கு (எதிராக)ச் சூழ்ச்சி செய்யுங்கள்! எனக்கு அவகாசம் அளிக்காதீர்கள்!&quot; என்று (நபியே!) கூறுவீராக!"/>
        <aya index="196"
            text="&quot;இவ்வேதத்தை இறக்கி வைத்த அல்லாஹ்தான் என் பாதுகாவலன். அவனே நல்லோரைப் பாதுகாக்கிறான்&quot; என்றும் கூறுவீராக!"/>
        <aya index="197"
            text="அவனையன்றி நீங்கள் யாரிடம் பிரார்த்திக்கிறீர்களோ அவர்கள் உங்களுக்கு உதவி செய்ய சக்தி பெற மாட்டார்கள். இன்னும் தமக்கே அவர்களால் உதவவும் முடியாது."/>
        <aya index="198"
            text="அவர்களை நீங்கள் நேர்வழியை நோக்கி அழைத்தால் அவர்கள் செவியுற மாட்டார்கள். அவர்கள் உம்மைப் பார்ப்பதாக நீர் நினைப்பீர்! ஆனால் அவர்கள் பார்க்க மாட்டார்கள்."/>
        <aya index="199"
            text="மன்னிக்கும் தன்மையை எடுத்துக் கொள்வீராக! நன்மையை ஏவுவீராக! அறிவீனர்களைப் புறக்கணிப்பீராக!204"/>
        <aya index="200"
            text="உமக்கு ஷைத்தானிடமிருந்து ஏதேனும் குழப்பம் ஏற்பட்டால், அல்லாஹ்விடம் பாதுகாவல் தேடுவீராக! அவன் செவியேற்பவன்; நன்கறிந்தவன்."/>
        <aya index="201"
            text="இறையச்சமுடையோருக்கு ஷைத்தானிடமிருந்து தீய எண்ணம் ஏற்பட்டால் (அல்லாஹ்வை) நினைவுகூர்வார்கள். உடனே அவர்கள் விழிப்படைவார்கள்."/>
        <aya index="202"
            text="(ஷைத்தான்களான) அவர்கள் தமது சகோதரர்களை வழிகேட்டிற்கு இழுத்துச் செல்கின்றனர்; மேலும் (அதில்) குறை வைக்க மாட்டார்கள்."/>
        <aya index="203"
            text="நீர் அவர்களிடம் சான்றைக் கொண்டு வராதபோது, &quot;நீரே (சுயமாக) அதை உருவாக்க மாட்டீரா?&quot; என்று கேட்கின்றனர். &quot;எனது இறைவனிடமிருந்து எனக்கு அறிவிக்கப்படுவதையே பின்பற்றுகிறேன். இது உங்கள் இறைவனிடமிருந்து வந்த ஆதாரங்களாகவும், இறைநம்பிக்கை கொள்ளும் மக்களுக்கு நேர்வழியாகவும் அருளாகவும் இருக்கிறது&quot; என்று (நபியே!) கூறுவீராக!"/>
        <aya index="204"
            text="குர்ஆன் ஓதப்படும்போது அதைச் செவிதாழ்த்திக் கேளுங்கள்! வாய்மூடி இருங்கள்! நீங்கள் அருள் செய்யப்படுவீர்கள்."/>
        <aya index="205"
            text="உமது மனதிற்குள் பணிவுடனும், அச்சத்துடனும், சொல்லில் உரத்த சப்தமின்றியும் உமது இறைவனைக் காலையிலும் மாலையிலும் நினைவு கூர்வீராக! அலட்சியம் செய்வோருள் ஒருவராக ஆகிவிடாதீர்."/>
        <aya index="206"
            text="உமது இறைவனிடமிருப்போர் (வானவர்கள்) அவனை வணங்குவதை விட்டும் கர்வம் கொள்ள மாட்டார்கள். அவர்கள் அவனைப் போற்றுகின்றனர்; அவனுக்கே ஸஜ்தா செய்கின்றனர்."/>
    </sura>
    <sura index="8" name="">
        <aya index="1"
            text="(நபியே!) போரில் கிடைத்த வெற்றிப் பொருட்களைப் பற்றி உம்மிடம் கேட்கின்றனர். &quot;போரில் கிடைத்த வெற்றிப் பொருட்கள் அல்லாஹ்வுக்கும் தூதருக்கும் உரியது&quot; என்று கூறுவீராக! அல்லாஹ்வை அஞ்சி, உங்களுக்கிடையே நல்லிணக்கத்தை ஏற்படுத்திக் கொள்ளுங்கள்! நீங்கள் இறைநம்பிக்கையாளர்களாக இருந்தால் அல்லாஹ்வுக்கும் அவனது தூதருக்கும் கட்டுப்படுங்கள்!205"/>
        <aya index="2"
            text="இறைநம்பிக்கையாளர்கள் யாரென்றால், அல்லாஹ்வைப் பற்றிக் கூறப்பட்டால் அவர்களின் உள்ளங்கள் பயந்து நடுங்கி விடும். அவனது வசனங்கள் அவர்களிடம் எடுத்துரைக்கப்பட்டால் அது அவர்களுக்கு இறைநம்பிக்கையை அதிகப்படுத்தும். அவர்கள் தமது இறைவன்மீதே நம்பிக்கை வைப்பார்கள்."/>
        <aya index="3"
            text="அவர்கள் தொழுகையை நிலைநிறுத்துவார்கள். நாம் அவர்களுக்கு வழங்கியதிலிருந்து செலவிடுவார்கள்."/>
        <aya index="4"
            text="அவர்களே உண்மையான இறைநம்பிக்கையாளர்கள். அவர்களுக்குத் தமது இறைவனிடம் அந்தஸ்துகளும், மன்னிப்பும், கண்ணியமான உணவும் உண்டு."/>
        <aya index="5, 6"
            text="இறைநம்பிக்கையாளர்களில் ஒரு பிரிவினர், தமது கண்முன்னே மரணத்தை நோக்கி இழுத்துச் செல்லப்படுவோரைப் போன்று (பத்ருப் போரை) வெறுத்த நிலையில், உமது இறைவன் உமது வீட்டிலிருந்து உண்மையுடன் உம்மை வெளியேற்றியதுபோலவே உண்மை தெளிவான பின்னரும் அதுகுறித்து உம்முடன் வாதிக்கின்றனர்."/>
        <aya index="7"
            text="&quot;(வாணிபக் கூட்டம் அல்லது எதிரிப்படை ஆகிய) இரண்டு கூட்டத்தில் ஒன்று உங்களுக்கு உண்டு&quot; என அல்லாஹ் உங்களுக்கு வாக்களித்ததை நினைத்துப் பாருங்கள்! ஆயுதமேந்தாத (வாணிபக்) கூட்டத்தினர் உங்களுக்குக் கிடைக்க வேண்டும் என நீங்கள் விரும்பினீர்கள். அல்லாஹ்வோ தனது கட்டளைகளால் உண்மையை உறுதிப்படுத்தவும், இறைமறுப்பாளர்களை வேரறுக்கவும் நாடுகிறான்."/>
        <aya index="8"
            text="குற்றவாளிகள் வெறுத்தபோதும் அவன் பொய்யை அழித்து, உண்மையை உறுதிப்படுத்தவே (நாடுகிறான்.)"/>
        <aya index="9"
            text="உங்கள் இறைவனிடம் நீங்கள் உதவி தேடியபோது &quot;அணிவகுக்கும் வானவர்களில் ஆயிரம் பேரைக் கொண்டு உங்களுக்கு உதவுவேன்&quot; என அவன் உங்களுக்குப் பதிலளித்தான்.206"/>
        <aya index="10"
            text="நற்செய்தியாகவும், இதன் மூலம் உங்கள் உள்ளங்கள் நிம்மதி பெறுவதற்காகவும் இதை அல்லாஹ் ஏற்படுத்தினான். அல்லாஹ்விடமிருந்தே தவிர உதவியில்லை. அல்லாஹ் மிகைத்தவன்; நுண்ணறிவாளன்."/>
        <aya index="11"
            text="(நீங்கள்) நிம்மதி பெறுவதற்காகத் தன்னிடமிருந்து சிறு தூக்கத்தை உங்களுக்கு அவன் தழுவச் செய்ததை நினைத்துப் பாருங்கள்! மேலும் அவன் வானிலிருந்து உங்கள்மீது மழை பொழியச் செய்தான். அதன்மூலம் உங்களைத் தூய்மைப்படுத்தவும், ஷைத்தானின் அசுத்தத்தை உங்களை விட்டு நீக்கவும், உங்கள் உள்ளங்களை வலுப்படுத்தவும், அதன்மூலம் பாதங்களை உறுதிப்படுத்தவும் (இவ்வாறு செய்தான்.)207"/>
        <aya index="12"
            text="உமது இறைவன் வானவர்களிடம், &quot;நான் உங்களுடன் இருக்கிறேன். எனவே நீங்கள் இறைநம்பிக்கை கொண்டோரை உறுதிப்படுத்துங்கள்! இறைமறுப்பாளர்களின் உள்ளங்களில் பீதியைப் போடுவேன். எனவே கழுத்துகளின் மேல் வெட்டுங்கள்! அவர்களின் மூட்டுகள் ஒவ்வொன்றையும் வெட்டுங்கள்!&quot; என்று அறிவித்ததை நினைத்துப் பார்ப்பீராக!"/>
        <aya index="13"
            text="அவர்கள் அல்லாஹ்வுக்கும், அவனது தூதருக்கும் மாறு செய்ததே இதற்குக் காரணம். யாரேனும் அல்லாஹ்வுக்கும், அவனது தூதருக்கும் மாறு செய்தால் அல்லாஹ் தண்டிப்பதில் கடுமையானவன்."/>
        <aya index="14"
            text="இதுவே (தண்டனை.) நீங்கள் இதைச் சுவையுங்கள்! இறைமறுப்பாளர்களுக்கு நரக வேதனை உள்ளது."/>
        <aya index="15"
            text="இறைநம்பிக்கை கொண்டோரே! படைதிரண்டு வரும் இறைமறுப்பாளர்களை நீங்கள் எதிர்கொண்டால் அவர்களுக்குப் புறமுதுகு காட்டி ஓடாதீர்கள்!"/>
        <aya index="16"
            text="போரிட இடம் மாறுபவராகவோ அல்லது படையுடன் சேர்ந்து கொள்பவராகவோ தவிர, அந்நாளில் யார் அவர்களுக்குப் புறமுதுகு காட்டி ஓடுகிறாரோ அவர் அல்லாஹ்வின் கோபத்திற்குள்ளாகி விட்டார். அவரது தங்குமிடம் நரகமாகும். சேருமிடத்தில் அது கெட்டது.208"/>
        <aya index="17"
            text="நீங்கள் அவர்களைக் கொல்லவில்லை. மாறாக, அல்லாஹ்தான் அவர்களைக் கொன்றான். (நபியே! அவர்கள்மீது) நீர் எறிந்தபோது (அதை) நீர் எறியவில்லை. மாறாக, அல்லாஹ்தான் எறிந்தான். இறைநம்பிக்கையாளர்களுக்குத் தன்னிடமிருந்து அழகிய அருட்கொடையை வழங்குவதற்காக (இவ்வாறு செய்தான்.) அல்லாஹ் செவியேற்பவன்; நன்கறிந்தவன்."/>
        <aya index="18"
            text="இது (அல்லாஹ்வின் உதவி.) இறைமறுப்பாளர்களின் சூழ்ச்சியை அல்லாஹ் பலவீனப்படுத்துபவன்."/>
        <aya index="19"
            text="(இறை மறுப்பாளர்களே!) நீங்கள் தீர்ப்பைத் தேடுகிறீர்கள் என்றால், அந்தத் தீர்ப்பு உங்களிடம் வந்து விட்டது. நீங்கள் விலகிக் கொண்டால் அது உங்களுக்கு நல்லது. நீங்கள் (போருக்குத்) திரும்பினால் நாமும் திரும்புவோம். உங்கள் படை அதிகமாக இருந்தாலும் அது உங்களைச் சிறிதும் காப்பாற்றாது. இறைநம்பிக்கையாளர்களுடன் அல்லாஹ் இருக்கிறான்.209"/>
        <aya index="20"
            text="இறைநம்பிக்கை கொண்டோரே! அல்லாஹ்வுக்கும் அவனுடைய தூதருக்கும் கட்டுப்படுங்கள்! நீங்கள் செவியுற்றுக் கொண்டே அவரைப் புறக்கணிக்காதீர்கள்!"/>
        <aya index="21"
            text="அவர்கள் செவியேற்காதவர்களாக இருந்தும், &quot;நாங்கள் செவியுற்றோம்&quot; என்று கூறியோரைப் போன்று ஆகி விடாதீர்கள்!"/>
        <aya index="22"
            text="அல்லாஹ்விடம் உயிரினங்களில் மிகக் கெட்டவர்கள் சிந்திக்காத செவிடர்களும், ஊமையர்களுமே ஆவர்.210"/>
        <aya index="23"
            text="அவர்களிடம் அல்லாஹ் ஏதேனும் நன்மையை அறிந்திருந்தால் அவர்களைச் செவியேற்கச் செய்திருப்பான். அவர்களை அவன் செவியேற்கச் செய்திருந்தாலும் அவர்கள் புறக்கணித்தோராகத் திரும்பிச் சென்றிருப்பார்கள்."/>
        <aya index="24"
            text="இறைநம்பிக்கை கொண்டோரே! அல்லாஹ்வுக்கும், உங்களுக்கு உயிரூட்டும் விஷயத்திற்காக உங்களை அழைக்கும்போது இத்தூதருக்கும் பதிலளியுங்கள். மனிதனுக்கும், அவனது உள்ளத்திற்குமிடையே அல்லாஹ் சூழ்ந்திருக்கிறான் என்பதையும், அவனிடமே நீங்கள் ஒன்று சேர்க்கப்படுவீர்கள் என்பதையும் அறிந்து கொள்ளுங்கள்!211"/>
        <aya index="25"
            text="வேதனையை அஞ்சிக் கொள்ளுங்கள்! அது உங்களில் அநியாயக்காரர்களை மட்டுமே தாக்கும் என்பதில்லை! தண்டிப்பதில் அல்லாஹ் கடுமையானவன் என்பதை அறிந்து கொள்ளுங்கள்!"/>
        <aya index="26"
            text="நீங்கள் சிறுபான்மையினராகவும், பூமியில் பலவீனர்களாகவும், பிற மக்கள் உங்களைச் சூறையாடி விடுவார்கள் எனப் பயந்து கொண்டும் இருந்தபோது, அவன் உங்களுக்கு அடைக்கலம் தந்து, தனது உதவியால் உங்களைப் பலப்படுத்தி, தூய்மையானவற்றை உங்களுக்கு உணவாக அளித்ததை நினைத்துப் பாருங்கள்! இதனால் நீங்கள் நன்றி செலுத்துவோர் ஆகலாம்."/>
        <aya index="27"
            text="இறைநம்பிக்கை கொண்டோரே! நீங்கள் அறிந்து கொண்டே அல்லாஹ்வுக்கும், தூதருக்கும் துரோகம் செய்யாதீர்கள்! உங்களை நம்பி ஒப்படைக்கப்பட்ட பொருட்களிலும் துரோகம் செய்யாதீர்கள்!"/>
        <aya index="28"
            text="உங்கள் செல்வங்களும் உங்கள் பிள்ளைகளும் சோதனை என்பதையும், அல்லாஹ்விடமே மகத்தான கூலி உண்டு என்பதையும் அறிந்து கொள்ளுங்கள்!"/>
        <aya index="29"
            text="இறைநம்பிக்கை கொண்டோரே! நீங்கள் அல்லாஹ்வை அஞ்சி நடந்தால் அவன் (நன்மை, தீமையைப்) பிரித்தறியும் நேர்வழியில் உங்களை ஆக்குவான். உங்களை விட்டும் உங்கள் தீமைகளை அழிப்பான். உங்களை மன்னிப்பான். அல்லாஹ் மகத்தான அருளை உடையவன்."/>
        <aya index="30"
            text="(நபியே!) உம்மைச் சிறைப்படுத்தவோ அல்லது உம்மைக் கொலை செய்யவோ அல்லது உம்மை வெளியேற்றிவிடவோ இறைமறுப்பாளர்கள் சூழ்ச்சி செய்ததை நினைத்துப் பார்ப்பீராக! அவர்களும் சூழ்ச்சி செய்கின்றனர். அல்லாஹ்வும் சூழ்ச்சி செய்கிறான். சூழ்ச்சியாளர்களில் அல்லாஹ் சிறந்தவன்."/>
        <aya index="31"
            text="நமது வசனங்கள் அவர்களுக்கு எடுத்துரைக்கப்பட்டால் &quot;நாங்கள் செவியுற்று விட்டோம்! நாங்கள் நினைத்தால் இதுபோல் நாங்களும் கூறுவோம். இது முன்னோரின் கட்டுக்கதைகளைத் தவிர வேறில்லை&quot; எனக் கூறுகின்றனர்."/>
        <aya index="32"
            text="&quot;அல்லாஹ்வே! இது உன்னிடமிருந்து வந்த உண்மையாக இருக்குமானால் வானிலிருந்து கல்மழையை எங்கள்மீது இறக்கி விடு! அல்லது எங்களுக்குத் துன்புறுத்தும் வேதனையை அளித்து விடு!&quot; என்று அவர்கள் கூறியதை நினைத்துப் பார்ப்பீராக!212"/>
        <aya index="33"
            text="(நபியே!) நீர் அவர்களுடன் இருக்கும் நிலையில் அவர்களை அல்லாஹ் வேதனை செய்பவனாக இல்லை. அவர்கள் பாவ மன்னிப்புத் தேடும் நிலையிலும் அவர்களை அல்லாஹ் வேதனை செய்பவனாக இல்லை."/>
        <aya index="34"
            text="அவர்களை அல்லாஹ் வேதனை செய்யாமலிருக்க அவர்களிடம் என்ன காரணம் இருக்கிறது? அவர்கள் மஸ்ஜிதுல் ஹராமை விட்டும் (மக்களைத்) தடுக்கின்றனர். அதற்கு அவர்கள் பொறுப்பாளர்களாகவும் (இருக்கத் தகுதி) இல்லை. இறையச்சமுடையோரே அதன் பொறுப்பாளர்கள். எனினும் (இதனை) அவர்களில் பெரும்பாலோர் அறிய மாட்டார்கள்."/>
        <aya index="35"
            text="அந்த ஆலயத்தில் அவர்களின் தொழுகை என்பது சீட்டியடிப்பதும், கைதட்டுவதும் தவிர வேறில்லை. நீங்கள் இறைமறுப்பாளர்களாக இருந்ததால் வேதனையைச் சுவையுங்கள்!"/>
        <aya index="36"
            text="அல்லாஹ்வின் பாதையை விட்டும் தடுப்பதற்காக இறைமறுப்பாளர்கள் தமது செல்வங்களைச் செலவிடுகின்றனர். இனிமேலும் அதைச் செலவிடுவார்கள். (இறுதியில்) அதுவே அவர்களுக்குப் பெரும் கவலையாக அமையும். (அதன்) பிறகு அவர்கள் தோற்கடிக்கப்படுவார்கள். மேலும், இறைமறுப்பாளர்கள் நரகத்தில் ஒன்று சேர்க்கப்படுவார்கள்."/>
        <aya index="37"
            text="அல்லாஹ், நல்லவரிலிருந்து கெட்டவரைப் பிரிப்பதற்காகவும், கெட்டவரை ஒருவர்மீது ஒருவராக அடுக்கி வைத்து, அவ்வனைவரையும் ஒரு குவியலாக்கி, அதனை நரகத்தில் போடுவதற்காகவுமே (ஒன்று சேர்க்கப்படுவார்கள்). அவர்களே நஷ்டமடைந்தோர்."/>
        <aya index="38"
            text="அவர்கள் விலகிக் கொண்டால் முன்னர் செய்தவை அவர்களுக்கு மன்னிக்கப்படும். அவர்கள் (பாவத்திற்குத்) திரும்பினால் முன்சென்றோர் (தண்டிக்கப்பட்ட) வழிமுறை நடந்தே உள்ளது என்பதை இறைமறுப்பாளர்களிடம் கூறுவீராக!213"/>
        <aya index="39"
            text="குழப்பம் இல்லாமல் ஆகி, மார்க்கம் முற்றிலும் அல்லாஹ்வுக்கே உரித்தாகும் வரை அவர்களுடன் போரிடுங்கள்! அவர்கள் விலகிக் கொண்டால் அவர்கள் செய்வதை அல்லாஹ் பார்ப்பவன்."/>
        <aya index="40"
            text="அவர்கள் புறக்கணித்தால், உங்களுடைய பாதுகாவலன் அல்லாஹ்தான் என்பதை அறிந்து கொள்ளுங்கள். அவன் மிகச் சிறந்த பாதுகாவலன்; மிகச் சிறந்த உதவியாளன்."/>
        <aya index="41"
            text="'நீங்கள் போரில் கைப்பற்றிய வெற்றிப் பொருட்களில் ஐந்தில் ஒரு பாகம் அல்லாஹ்வுக்கும், தூதருக்கும், உறவினர்களுக்கும், அநாதைகளுக்கும், ஏழைகளுக்கும், வழிப்போக்கருக்கும் உரியது' என்பதை அறிந்து கொள்ளுங்கள். அல்லாஹ்வையும், இரு படைகள் மோதிக் கொண்ட நாளான, தெளிவுபடுத்திய (பத்ருப் போர்) நாளில் நம் அடியார்மீது நாம் இறக்கி வைத்ததையும் நீங்கள் நம்பியிருந்தால் (இதுவே சட்டமாகும்.) ஒவ்வொரு பொருளின்மீதும் அல்லாஹ் ஆற்றலுடையவன்.214"/>
        <aya index="42"
            text="(பத்ருப் போரில்) நீங்கள் அருகிலுள்ள பள்ளத்தாக்கிலும், அவர்கள் தூரமான பள்ளத்தாக்கிலும், வாகனக் கூட்டத்தினர் உங்களுக்குக் கீழ்ப்புறமாகவும் இருந்ததை நினைத்துப் பாருங்கள்! நீங்கள் ஒருவருக்கொருவர் (களத்தைத்) தீர்மானித்திருந்தால் அந்த முடிவில் கருத்துவேறுபாடு கொண்டிருப்பீர்கள். எனினும், அழியக்கூடியவர்கள் தகுந்த ஆதாரத்துடன் அழிவதற்காகவும், உயிர் வாழ்பவர்கள் தகுந்த ஆதாரத்துடன் உயிர் வாழ்வதற்காகவும், முடிவு செய்துவிட்ட காரியத்தை அல்லாஹ் நிறைவேற்றுவதற்காக (இதைச் செய்தான்.) அல்லாஹ் செவியேற்பவன்; நன்கறிந்தவன்."/>
        <aya index="43"
            text="(நபியே!) அவர்களைக் குறைவானவர்களாக அல்லாஹ் உமக்குக் கனவில் காட்டியதை நினைத்துப் பார்ப்பீராக! அவர்களை அதிகமானவர்களாக உமக்குக் காட்டியிருந்தால் நீங்கள் தைரியமிழந்து, இவ்விஷயத்தில் ஒருவருக்கொருவர் கருத்துவேறுபாடு கொண்டிருப்பீர்கள். எனினும் அல்லாஹ் பாதுகாத்தான். அவனே உள்ளங்களில் உள்ளவற்றை நன்கறிபவன்."/>
        <aya index="44"
            text="(போரில்) நீங்கள் சந்தித்தபோது, உங்கள் கண்களுக்கு அவர்களைக் குறைவாகவும், அவர்கள் கண்களுக்கு உங்களைக் குறைவாகவும் அவன் காட்டியதை நினைத்துப் பாருங்கள்! முடிவு செய்துவிட்ட காரியத்தை அல்லாஹ் நிறைவேற்றுவதற்காக (இதைச் செய்தான்.) அல்லாஹ்விடமே காரியங்கள் அனைத்தும் கொண்டுவரப்படும்."/>
        <aya index="45"
            text="இறைநம்பிக்கை கொண்டோரே! நீங்கள் ஏதேனும் ஒரு படையினரை (போரில்) சந்திக்கும்போது உறுதியாக இருங்கள்! அல்லாஹ்வை அதிகம் நினைவுகூருங்கள்! நீங்கள் வெற்றி பெறுவீர்கள்.215"/>
        <aya index="46"
            text="அல்லாஹ்வுக்கும், அவனுடைய தூதருக்கும் கட்டுப்படுங்கள்! கருத்துவேறுபாடு கொள்ளாதீர்கள்! அவ்வாறாயின் நீங்கள் தைரியமிழந்து விடுவீர்கள்! உங்கள் பலம் குன்றிவிடும். பொறுமையை மேற்கொள்ளுங்கள்! பொறுமையாளர்களுடன் அல்லாஹ் இருக்கிறான்."/>
        <aya index="47"
            text="பெருமைக்காகவும், மக்களுக்குக் காட்டுவதற்காகவும், அல்லாஹ்வின் பாதையை விட்டு மக்களைத் தடுப்பதற்காகவும் தமது வீடுகளிலிருந்து புறப்பட்டோரைப் போன்று ஆகி விடாதீர்கள்! அவர்கள் செய்வதை அல்லாஹ் சூழ்ந்தறிபவன்."/>
        <aya index="48"
            text="அவர்களின் செயல்களை அவர்களுக்கு ஷைத்தான் அலங்கரித்துக் காட்டி, &quot;மனிதர்களில் இன்றைய தினம் உங்களை வெல்பவர் எவருமில்லை. நான் உங்களுக்கு உதவுபவன்&quot; என்று கூறியதை நினைத்துப் பாருங்கள்! இரு படைகளும் நேருக்கு நேர் சந்தித்தபோது அவன் பின்வாங்கித் திரும்பிச் சென்றான். &quot;நான் உங்களை விட்டும் விலகிக் கொண்டேன். நீங்கள் காணாததை நான் காண்கிறேன். நான் அல்லாஹ்வை அஞ்சுகிறேன். தண்டிப்பதில் அல்லாஹ் கடுமையானவன்&quot; என்று அவன் கூறினான்."/>
        <aya index="49"
            text="நயவஞ்சகர்களும், தமது உள்ளங்களில் நோயுள்ளோரும் &quot;இவர்களை இவர்களது மார்க்கம் ஏமாற்றி விட்டது&quot; என்று கூறியதை நினைத்துப் பாருங்கள்! யார் அல்லாஹ்வின்மீது நம்பிக்கை வைக்கிறாரோ (அவருக்கு அவனே போதுமானவன்.) அல்லாஹ் மிகைத்தவன், நுண்ணறிவாளன்."/>
        <aya index="50"
            text="இறைமறுப்பாளர்களை வானவர்கள் கைப்பற்றும்போது நீர் பார்ப்பீராயின், அவர்களின் முகங்களிலும் முதுகுகளிலும் அடிப்பார்கள். &quot;எரிக்கும் வேதனையைச் சுவையுங்கள்!&quot; (என்று வானவர்கள் கூறுவார்கள்.)"/>
        <aya index="51"
            text="உங்கள் கைகள் செய்தவையே இதற்குக் காரணம். அடியார்களுக்கு அல்லாஹ் சிறிதும் அநியாயம் செய்பவனல்ல!"/>
        <aya index="52"
            text="(இவர்களது நிலை) ஃபிர்அவ்னின் கூட்டத்தார் மற்றும் அவர்களுக்கு முன்னிருந்தவர்களின் நிலையைப் போன்றது. அல்லாஹ்வின் வசனங்களை அவர்கள் மறுத்தனர். எனவே அவர்களை, அவர்களின் பாவங்களுக்காக அல்லாஹ் பிடித்தான். அல்லாஹ் மிக வலிமையானவன்; தண்டிப்பதில் கடுமையானவன்."/>
        <aya index="53"
            text="எந்த ஒரு சமுதாயத்தினரும் தனது நிலையை மாற்றிக் கொள்ளாத வரை அவர்களுக்கு அல்லாஹ் வழங்கிய அருட்கொடையை அவன் மாற்றுபவனாக இல்லை என்பதுதான் இதன் காரணம். அல்லாஹ் செவியேற்பவன், நன்கறிந்தவன்."/>
        <aya index="54"
            text="(இவர்களது நிலை) ஃபிர்அவ்னின் கூட்டத்தார் மற்றும் அவர்களுக்கு முன்னிருந்தவர்களின் நிலையைப் போன்றது. அவர்கள் தமது இறைவனின் வசனங்களைப் பொய்யெனக் கூறினர். எனவே அவர்களின் பாவங்களுக்காக அவர்களை அழித்தோம். ஃபிர்அவ்னின் கூட்டத்தாரை மூழ்கடித்தோம். அவர்கள் அனைவரும் அநியாயக்காரர்களாகவே இருந்தனர்."/>
        <aya index="55"
            text="அல்லாஹ்விடம் உயிரினங்களில் மிகக் கெட்டவர்கள் இறைமறுப்பாளர்களே! அவர்கள் இறைநம்பிக்கை கொள்ள மாட்டார்கள்."/>
        <aya index="56"
            text="அவர்களிடமே நீர் ஒப்பந்தம் செய்து கொண்டீர். பின்னர், ஒவ்வொரு முறையும் அவர்கள் தமது ஒப்பந்தத்தை முறிக்கின்றனர். அவர்கள் இறையச்சம் கொள்ள மாட்டார்கள்."/>
        <aya index="57"
            text="போரில் நீர் அவர்களை மிகைத்தால், அவர்களை (தாக்குவதைக்) கொண்டு அவர்களுக்குப் பின்னுள்ளவர்களைச் சிதறடிப்பீராக! இதனால் இவர்கள் படிப்பினை பெறலாம்."/>
        <aya index="58"
            text="ஏதேனும் ஒரு கூட்டத்தாரின் துரோகத்திற்கு நீர் பயந்தால், அவர்களிடம் (செய்த உடன்படிக்கையை) அதே அளவில் எறிந்து விடுவீராக! அல்லாஹ், துரோகிகளை நேசிக்க மாட்டான்."/>
        <aya index="59"
            text="தாங்கள் முந்தி விட்டதாக இறைமறுப்பாளர்கள் நினைக்க வேண்டாம். அவர்கள் தப்பிப்போர் அல்ல!"/>
        <aya index="60"
            text="உங்களுக்கு முடிந்த அளவு வலிமையையும், தயார் நிலையிலுள்ள குதிரைகளையும் அவர்களுக்கு எதிராகத் திரட்டிக் கொள்ளுங்கள்! இதனால் அல்லாஹ்வின் எதிரியையும், உங்களுடைய எதிரியையும், இவர்களல்லாத (நயவஞ்சகர்களான) மற்றவர்களையும் நீங்கள் அச்சமடையச் செய்யலாம். அவர்களை நீங்கள் அறிய மாட்டீர்கள்; அல்லாஹ்தான் அவர்களை அறிவான். அல்லாஹ்வின் பாதையில் நீங்கள் எதைச் செலவு செய்தாலும் அது உங்களுக்கே நிறைவாக வழங்கப்படும். நீங்கள் அநியாயம் செய்யப்பட மாட்டீர்கள்.216"/>
        <aya index="61"
            text="அவர்கள் சமாதானத்தின் பக்கம் சாய்ந்தால் நீரும் அதன்பக்கம் சாய்வீராக! அல்லாஹ்வின்மீது நம்பிக்கை வைப்பீராக! அவன் செவியேற்பவன்; நன்கறிந்தவன்."/>
        <aya index="62"
            text="(நபியே!) அவர்கள் உம்மை ஏமாற்ற நினைத்தால் உமக்கு அல்லாஹ்வே போதுமானவன். அவனே தனது உதவியாலும், இறைநம்பிக்கையாளர்களைக் கொண்டும் உம்மைப் பலப்படுத்தினான்."/>
        <aya index="63"
            text="அவர்களின் உள்ளங்களுக்கிடையே அவனே ஒருங்கிணைப்பை ஏற்படுத்தினான். இவ்வுலகிலுள்ள அனைத்தையும் நீர் செலவிட்டாலும் அவர்களின் உள்ளங்களுக்கிடையே உம்மால் ஒருங்கிணைப்பை ஏற்படுத்த இயலாது. எனினும் அவர்களுக்கிடையே அல்லாஹ்வே ஒருங்கிணைப்பை ஏற்படுத்தினான். அவன் மிகைத்தவன்; நுண்ணறிவாளன்.217"/>
        <aya index="64"
            text="நபியே! உமக்கும், உம்மைப் பின்பற்றும் இறை நம்பிக்கையாளர்களுக்கும் அல்லாஹ் போதுமானவன்."/>
        <aya index="65"
            text="நபியே! இறைநம்பிக்கையாளர்களைப் போருக்கு ஆர்வ மூட்டுவீராக! உங்களில் பொறுமையுடைய இருபது பேர் இருந்தால், இருநூறு பேரை வெற்றி கொள்வார்கள். உங்களில் நூறு பேர் இருந்தால் இறைமறுப்பாளர்களில் ஆயிரம் பேரை வெற்றி கொள்வார்கள். அவர்கள் விளங்கிக் கொள்ளாத கூட்டமாக இருப்பதே இதற்குக் காரணம்.218"/>
        <aya index="66"
            text="உங்களிடம் பலவீனம் இருப்பதை அறிந்து, இப்போது அல்லாஹ் உங்களுக்கு எளிதாக்கி விட்டான். உங்களில் பொறுமையுடைய நூறு பேர் இருந்தால் இருநூறு பேரை வெற்றி கொள்வார்கள். உங்களில் ஆயிரம் பேர் இருந்தால் அல்லாஹ்வின் நாட்டப்படி இரண்டாயிரம் பேரை வெற்றி கொள்வார்கள். பொறுமையாளர்களுடன் அல்லாஹ் இருக்கிறான்."/>
        <aya index="67"
            text="பூமியில் (எதிரிகளை) முற்றாக ஒழித்துக் கட்டும்வரை, தமக்குப் போர்க் கைதிகளை ஏற்படுத்துவது எந்த நபிக்கும் தகுதியானதல்ல! நீங்கள் இம்மைச் செல்வங்களை விரும்புகிறீர்கள். அல்லாஹ்வோ (உங்களுக்கு) மறுமையை நாடுகிறான். அல்லாஹ் மிகைத்தவன்; நுண்ணறிவாளன்.219"/>
        <aya index="68"
            text="அல்லாஹ்வின் விதி முந்தியிருக்காவிட்டால், நீங்கள் (பிணைத் தொகை) பெற்றுக் கொண்டதற்காக உங்களைக் கடும் வேதனை பிடித்திருக்கும்."/>
        <aya index="69"
            text="நீங்கள் போரில் கைப்பற்றிய பொருட்கள் அனுமதிக்கப்பட்டதாகவும், தூய்மையானதாகவும் உள்ள நிலையில் அவற்றை உண்ணுங்கள்! அல்லாஹ்வை அஞ்சுங்கள்! அல்லாஹ் மன்னிப்புமிக்கவன், நிகரிலா அன்பாளன்."/>
        <aya index="70"
            text="நபியே! உங்கள் கைவசத்தில் இருக்கும் கைதிகளிடம், &quot;உங்களுடைய உள்ளங்களில் நன்மை இருப்பதை அல்லாஹ் அறிந்தால் உங்களிடமிருந்து (பிணைத் தொகையாகப்) பெறப்பட்டதைவிடச் சிறந்ததை அவன் உங்களுக்குத் தருவான். மேலும் அவன் உங்களை மன்னிப்பான். அல்லாஹ் மன்னிப்புமிக்கவன்; நிகரிலா அன்பாளன்&quot; என்று கூறுவீராக!220"/>
        <aya index="71"
            text="அவர்கள் உமக்குத் துரோகம் செய்ய நினைத்தால், இதற்கு முன்பு அவர்கள் அல்லாஹ்வுக்கும் துரோகம் செய்துள்ளனர். எனவே அவர்கள்மீது (உமக்கு) அதிகாரமளித்தான். அல்லாஹ் நன்கறிந்தவன்; நுண்ணறிவாளன்."/>
        <aya index="72"
            text="யார் இறைநம்பிக்கை கொண்டு, ஹிஜ்ரத் செய்து, தமது செல்வங்களாலும், உயிர்களாலும் அல்லாஹ்வின் பாதையில் போரிட்டார்களோ அவர்களும், (அவர்களுக்கு) புகலிடம் தந்து உதவியோருமே ஒருவருக்கொருவர் உற்ற நண்பர்கள். யார் இறைநம்பிக்கை கொண்டு ஹிஜ்ரத் செய்யவில்லையோ, அவர்கள் ஹிஜ்ரத் செய்யும் வரை அவர்களுடன் உங்களுக்கு எந்த உறவுமில்லை. எனினும் அவர்கள் மார்க்க விஷயத்தில் உங்களிடம் உதவி கோரினால் உதவுவது உங்களுக்குக் கடமையாகும். எந்தச் சமுதாயத்திற்கும் உங்களுக்குமிடையில் உடன்படிக்கை உள்ளதோ அவர்களுக்கு எதிராக (இந்த உதவி) இருக்கக் கூடாது. அல்லாஹ், நீங்கள் செய்வதைப் பார்ப்பவன்."/>
        <aya index="73"
            text="இறைமறுப்பாளர்கள் ஒருவருக்கொருவர் உற்ற நண்பர்களாக உள்ளனர். நீங்கள் இதைச் செய்யா விட்டால் பூமியில் கலகமும், பெரும் குழப்பமும் ஏற்பட்டுவிடும்."/>
        <aya index="74"
            text="யார் இறைநம்பிக்கை கொண்டு, ஹிஜ்ரத் செய்து அல்லாஹ்வின் பாதையில் போரிட்டார்களோ அவர்களும், (அவர்களுக்குப்) புகலிடம் தந்து உதவியோருமே உண்மையான இறைநம்பிக்கையாளர்கள். அவர்களுக்கு மன்னிப்பும் மதிப்புமிக்க உணவும் உள்ளது."/>
        <aya index="75"
            text="இதன்பின்னர் யார் இறைநம்பிக்கை கொண்டு, ஹிஜ்ரத் செய்து, உங்களுடன் சேர்ந்து போரிட்டார்களோ அவர்களும் உங்களைச் சார்ந்தவர்களே! அல்லாஹ்வின் வேதத்தின்படி இரத்த உறவுகளே ஒருவருக்கொருவர் தகுதியானவர்கள். ஒவ்வொரு பொருளையும் அல்லாஹ் நன்கறிந்தவன்."/>
    </sura>
    <sura index="9" name="">
        <aya index="1"
            text="நீங்கள் உடன்படிக்கை செய்துள்ள இணைவைப்பாளர்களுக்கு, அல்லாஹ்விடமிருந்தும், அவனது தூதரிடமிருந்தும் வந்துள்ள விலகல் (அறிவிப்பு)221"/>
        <aya index="2"
            text="(இறைமறுப்பாளர்களே!) நீங்கள் நான்கு மாதங்கள் இப்பூமியில் சுற்றித் திரியுங்கள்! நீங்கள் அல்லாஹ்வைத் தோற்கடிக்க முடியாது என்பதையும், இறைமறுப்பாளர்களை அல்லாஹ் இழிவுபடுத்துவான் என்பதையும் அறிந்து கொள்ளுங்கள்!"/>
        <aya index="3"
            text="&quot;அல்லாஹ்வும் அவனது தூதரும் இணைவைப்போரிடமிருந்து விலகிக் கொண்டனர்&quot; என்பது மாபெரும் ஹஜ்ஜுடைய நாளில் அல்லாஹ்விடமிருந்தும் அவனது தூதரிடமிருந்தும் (வந்துள்ள) மக்களுக்கான அறிவிப்பாகும். நீங்கள் பாவ மன்னிப்புக் கோரினால் அது உங்களுக்கு நல்லது. நீங்கள் புறக்கணித்தால் நீங்கள் அல்லாஹ்வைத் தோற்கடிக்க முடியாது என்பதை அறிந்து கொள்ளுங்கள்! இறைமறுப்பாளர்களுக்குத் துன்புறுத்தும் வேதனையைக் கொண்டு நற்செய்தி கூறுவீராக!"/>
        <aya index="4"
            text="உங்களுடன் உடன்படிக்கை செய்து, (அதில்) உங்களுக்கு எவ்விதக் குறைவும் ஏற்படுத்தாமலும், உங்களுக்கு எதிராக யாருக்கும் உதவாமலும் உள்ள இணைவைப்பாளர்களைத் தவிர! அவர்களிடம் செய்த உடன்படிக்கையை, அவர்களுக்குரிய தவணை வரை அவர்களுக்கு முழுமைப்படுத்துங்கள்! இறையச்சமுடையோரை அல்லாஹ் நேசிக்கிறான்."/>
        <aya index="5"
            text="புனித மாதங்கள் கடந்து விட்டால் அந்த இணைவைப்பாளர்களை (போரில்) காணுமிடத்தில் கொல்லுங்கள்! அவர்களைப் பிடியுங்கள்! அவர்களை முற்றுகையிடுங்கள்! அவர்களுக்காக ஒவ்வொரு பதுங்குமிடத்திலும் அமர்ந்திருங்கள்! அவர்கள் பாவ மன்னிப்புக் கோரி, தொழுகையை நிலைநிறுத்தி, ஸகாத்தையும் கொடுத்தால் அவர்களின் வழியில் விட்டு விடுங்கள்! அல்லாஹ் மன்னிப்புமிக்கவன்; நிகரிலா அன்பாளன்.222"/>
        <aya index="6"
            text="இணைவைப்பாளர்களில் யாரேனும் உம்மிடம் பாதுகாப்புக் கோரினால் அவர் அல்லாஹ்வின் சொற்களைச் செவியுறுவதற்காக அவருக்குப் பாதுகாப்பு அளிப்பீராக! பிறகு அவருக்கான பாதுகாப்பிடத்தில் அவரைச் சேர்ப்பீராக! ஏனெனில் அவர்கள் அறியாத கூட்டத்தினராக இருக்கின்றனர்."/>
        <aya index="7"
            text="அல்லாஹ்விடமும் அவனது தூதரிடமும் இணைவைப்பாளர்களுக்கு எப்படி உடன்படிக்கை இருக்க முடியும்? நீங்கள் மஸ்ஜிதுல் ஹராமில் உடன்படிக்கை செய்து கொண்டவர்களைத் தவிர! அவர்கள் உங்களுடன் சரியாக நடந்து கொள்ளும்வரை நீங்களும் அவர்களுடன் சரியாக நடந்து கொள்ளுங்கள்! இறையச்சமுடையோரை அல்லாஹ் நேசிக்கிறான்."/>
        <aya index="8"
            text="அவர்கள் உங்களை வென்று விட்டால் உங்கள் விஷயத்தில் உறவையும் உடன்படிக்கையையும் பேண மாட்டார்கள் எனும்போது (அவர்களுடன் உடன்படிக்கை) எப்படி இருக்க முடியும்? அவர்கள் தமது வாய்(மொழி)களால் உங்களைத் திருப்திப்படுத்துகின்றனர். அவர்களின் உள்ளங்களோ மறுக்கின்றன. அவர்களில் பெரும்பாலோர் பாவிகள்."/>
        <aya index="9"
            text="அல்லாஹ்வின் வசனங்களை அவர்கள் அற்ப விலைக்கு விற்றுவிட்டனர். அவனுடைய பாதையை விட்டும் தடுத்தனர். அவர்கள் செய்து கொண்டிருந்தது மிகக் கெட்டது."/>
        <aya index="10"
            text="அவர்கள் இறைநம்பிக்கையாளர் விஷயத்தில் உறவையோ, உடன்படிக்கையையோ பேண மாட்டார்கள். அவர்கள்தான் வரம்பு மீறியோர்."/>
        <aya index="11"
            text="அவர்கள் பாவ மன்னிப்புக் கோரி, தொழுகையை நிலைநிறுத்தி, ஸகாத்தையும் கொடுத்தால் மார்க்கத்தின்படி அவர்கள் உங்களுக்குச் சகோதரர்களே! அறிந்து கொள்ளும் சமுதாயத்திற்கு வசனங்களை விவரிக்கிறோம்"/>
        <aya index="12"
            text="அவர்களிடம் உடன்படிக்கை செய்த பிறகு, தமது உடன்படிக்கைகளை முறித்து, உங்கள் மார்க்கத்தைப் பற்றிக் குறை கூறினால் அந்த இறை மறுப்பின் தலைவர்களுடன் போரிடுங்கள்! இதனால் அவர்கள் விலகிக் கொள்ளலாம். அவர்களுடன் உடன்படிக்கைகள் எதுவுமில்லை.223"/>
        <aya index="13"
            text="தமது உடன்படிக்கைகளை முறித்துத் தூதரை வெளியேற்றத் திட்டமிட்ட கூட்டத்தாருடன் நீங்கள் போரிட வேண்டாமா? அவர்களே உங்களுடன் முதன்முதலில் (தாக்குதலைத்) துவக்கினர். நீங்கள் அவர்களுக்குப் பயப்படுகிறீர்களா? நீங்கள் இறைநம்பிக்கையாளர்களாக இருந்தால் நீங்கள் பயப்படுவதற்கு அல்லாஹ்வே மிகத் தகுதியானவன்."/>
        <aya index="14"
            text="அவர்களுடன் போரிடுங்கள்! உங்கள் கைகளால் அவர்களை அல்லாஹ் வேதனை செய்வான். அவர்களை இழிவுபடுத்துவான். அவர்களுக்கு எதிராக உங்களுக்கு அவன் உதவி செய்து, இறைநம்பிக்கை கொண்ட சமுதாயத்தினரின் உள்ளங்களுக்கு நிவாரணமளிப்பான்."/>
        <aya index="15"
            text="அவர்களின் உள்ளங்களிலுள்ள கோபத்தையும் அவன் அகற்றுவான். தான் நாடியோரை அல்லாஹ் மன்னிப்பான். அல்லாஹ் நன்கறிந்தவன்; நுண்ணறிவாளன்."/>
        <aya index="16"
            text="உங்களில் போரிடுவோர் யார் என்பதையும், அல்லாஹ்வையும், அவனது தூதரையும், இறைநம்பிக்கையாளர்களையும் விட்டுவிட்டு (மற்றவரை) உற்ற நண்பராக எடுத்துக் கொள்ளாதோர் யார் என்பதையும் அல்லாஹ் வெளிப்படுத்தாமல் நீங்கள் விட்டுவிடப்படுவீர்கள் என்று எண்ணிக் கொண்டீர்களா? நீங்கள் செய்வதை அல்லாஹ் நன்கறிந்தவன்."/>
        <aya index="17"
            text="இணை வைப்போர், தமக்குத் தாமே இறைமறுப்புக்குச் சாட்சி கூறிக் கொண்டிருக்கும் நிலையில், அல்லாஹ்வின் பள்ளிவாசல்களை நிர்வகிக்க அவர்களுக்குத் தகுதியில்லை. அவர்களின் (நற்)செயல்கள் அழிந்து விட்டன. நரகத்தில் அவர்கள் நிரந்தரமாக இருப்பார்கள்."/>
        <aya index="18"
            text="யார் அல்லாஹ்வையும், இறுதி நாளையும் நம்பிக்கை கொண்டு, தொழுகையை நிலைநிறுத்தி, ஸகாத்தையும் கொடுத்து, அல்லாஹ்வைத் தவிர யாருக்கும் பயப்படாமல் இருக்கிறார்களோ அவர்கள்தான் அல்லாஹ்வின் பள்ளிவாசல்களை நிர்வகிப்பார்கள். அவர்களே நேர்வழி பெற்றவர்களாக இருக்க முடியும்."/>
        <aya index="19"
            text="ஹஜ் செய்வோருக்குத் தண்ணீர் புகட்டுவோரையும் மஸ்ஜிதுல் ஹராமை நிர்வகிப்போரையும், அல்லாஹ்வையும் இறுதி நாளையும் நம்பிக்கை கொண்டு, அல்லாஹ்வின் பாதையில் போரிட்டோரைப் போல் ஆக்குகின்றீர்களா? அவர்கள் அல்லாஹ்விடம் சமமாக மாட்டார்கள். அநியாயக்காரக் கூட்டத்திற்கு அல்லாஹ் நேர்வழி காட்ட மாட்டான்.224"/>
        <aya index="20"
            text="இறைநம்பிக்கை கொண்டு, ஹிஜ்ரத் செய்து, தமது செல்வங்களாலும் உயிர்களாலும் அல்லாஹ்வின் பாதையில் போரிட்டோரே அல்லாஹ்விடம் மகத்தான தகுதிக்குரியோர்; அவர்களே வெற்றியாளர்கள்."/>
        <aya index="21"
            text="தனது அருளையும், பொருத்தத்தையும், சொர்க்கங்களையும் (தருவதாக) அவர்களின் இறைவன் அவர்களுக்கு நற்செய்தி கூறுகிறான். அங்கு அவர்களுக்கு நிரந்தரமான இன்பமும் இருக்கிறது."/>
        <aya index="22"
            text="அதில் அவர்கள் எப்போதும் நிரந்தரமாக இருப்பார்கள். அல்லாஹ்விடமே மகத்தான கூலி உள்ளது."/>
        <aya index="23"
            text="இறைநம்பிக்கை கொண்டோரே! உங்கள் தந்தையரும், உங்கள் சகோதரர்களும் இறைநம்பிக்கையைக் காட்டிலும் இறைமறுப்பை நேசித்தால் அவர்களைப் பொறுப்பாளர்களாக எடுத்துக் கொள்ளாதீர்கள்! உங்களில் யார் அவர்களைப் பொறுப்பாளர்களாக எடுத்துக் கொள்கிறார்களோ அவர்களே அநியாயக்காரர்கள்."/>
        <aya index="24"
            text="உங்கள் தந்தையர், உங்கள் பிள்ளைகள், உங்கள் சகோதரர்கள், உங்கள் மனைவியர், உங்கள் குடும்பத்தார், நீங்கள் சம்பாதித்த செல்வங்கள், நஷ்டமாகி விடுமோ என்று நீங்கள் அஞ்சும் வியாபாரம், நீங்கள் திருப்தி கொள்ளும் இல்லங்கள் ஆகியவை அல்லாஹ்வைவிடவும், அவனது தூதரைவிடவும், அவனது பாதையில் போரிடுவதைவிடவும் உங்களுக்கு மிக விருப்பமானவையாக இருந்தால் அல்லாஹ் தனது கட்டளையைக் கொண்டு வரும்வரை எதிர்பாருங்கள்! பாவிகளின் கூட்டத்திற்கு அல்லாஹ் நேர்வழி காட்ட மாட்டான்.225"/>
        <aya index="25"
            text="அதிகமான களங்களிலும், ஹுனைன் போர் (நடந்த) அன்றும் அல்லாஹ் உங்களுக்கு உதவியுள்ளான். (ஹுனைனில்) உங்களது அதிக எண்ணிக்கை உங்களுக்குப் பெருமிதத்தை அளித்தபோது, அது உங்களுக்குச் சிறிதும் பயனளிக்கவில்லை. பூமி, விரிந்து பரந்ததாக இருந்தும் அது உங்களுக்கு நெருக்கடியானது. பின்னர் நீங்கள் புறமுதுகிட்டு ஓடினீர்கள்.226"/>
        <aya index="26"
            text="பின்னர் தன் தூதர்மீதும், இறைநம்பிக்கையாளர்கள்மீதும் அல்லாஹ் தனது அமைதியை இறக்கினான். நீங்கள் பார்க்காத படைகளையும் இறக்கி, இறைமறுப்பாளர்களை வேதனை செய்தான். இதுவே இறைமறுப்பாளர்களுக்கான கூலியாகும்."/>
        <aya index="27"
            text="இதற்குப் பிறகும், தான் நாடியோரை அல்லாஹ் மன்னிக்கிறான். அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="28"
            text="இறைநம்பிக்கை கொண்டோரே! இணைவைப்போர் அசுத்தமானவர்கள்தான். எனவே தமது இந்த ஆண்டுக்குப் பிறகு அவர்கள் மஸ்ஜிதுல் ஹராமை நெருங்கக் கூடாது. நீங்கள் வறுமைக்குப் பயந்தால், அல்லாஹ் நாடினால் தனது அருளின் மூலம் உங்களைச் செல்வந்தர்களாக்குவான். அல்லாஹ் நன்கறிந்தவன்; நுண்ணறிவாளன்."/>
        <aya index="29"
            text="வேதம் வழங்கப்பட்டோரில் அல்லாஹ்வையும் இறுதி நாளையும் நம்பாமல், அல்லாஹ்வும் அவனது தூதரும் தடுத்தவற்றை விலக்கிக் கொள்ளாமல், இந்த உண்மை மார்க்கத்தை நெறியாகக் கொள்ளாமல் இருப்போர் சிறுமைப்பட்டு, கையால் ஜிஸ்யா வரியை வழங்கும் வரை அவர்களை எதிர்த்துப் போரிடுங்கள்!"/>
        <aya index="30"
            text="யூதர்கள், 'உஸைர் அல்லாஹ்வுடைய மகன்' என்று கூறுகின்றனர். கிறித்தவர்களோ, 'மஸீஹ் அல்லாஹ்வுடைய மகன்' என்று கூறுகின்றனர். இது, தமது வாயளவில் அவர்கள் கூறும் கூற்றாகும். அவர்கள் இதற்கு முன்பிருந்த இறைமறுப்பாளர்களின் கூற்றுக்கு ஒத்துப் போகின்றனர். அவர்களை அல்லாஹ் அழிப்பானாக! அவர்கள் எங்கே திசை திருப்பப்படுகின்றனர்?"/>
        <aya index="31"
            text="அல்லாஹ்வையன்றி தங்களது அறிஞர்களையும், துறவிகளையும், மர்யமின் மகன் மஸீஹையும் அவர்கள் கடவுள்களாக்கிக் கொண்டனர். ஒரே கடவுளை வணங்க வேண்டும் என்றே அவர்கள் பணிக்கப்பட்டிருந்தனர். அவனைத் தவிர வேறு எந்தக் கடவுளும் இல்லை. அவர்கள் இணைவைப்பதை விட்டும் அவன் தூயவன்."/>
        <aya index="32"
            text="அவர்கள் தமது வாய்களால் அல்லாஹ்வின் ஒளியை (ஊதி) அணைத்துவிட விரும்புகின்றனர். இறைமறுப்பாளர்கள் வெறுத்தபோதும், அல்லாஹ் தனது ஒளியை முழுமைப்படுத்தாமல் இருக்கப் போவதில்லை."/>
        <aya index="33"
            text="இணைவைப்பாளர்கள் வெறுத்தபோதும், அவனே எல்லா மார்க்கங்களைவிட இ(ம்மார்க்கத்)தை மேலோங்கச் செய்வதற்காக நேர்வழியுடனும், உண்மை மார்க்கத்துடனும் தனது தூதரை அனுப்பினான்.227"/>
        <aya index="34"
            text="இறைநம்பிக்கை கொண்டோரே! (வேதமுடையோரிலுள்ள) அறிஞர்களிலும், துறவிகளிலும் அதிகமானவர்கள் மக்களின் பொருட்களைத் தவறான முறையில் உண்கின்றனர். அல்லாஹ்வின் பாதையை விட்டும் தடுக்கின்றனர். &quot;யார் தங்கம், வெள்ளியைச் சேர்த்து வைத்து, அதை அல்லாஹ்வின் பாதையில் செலவிடவில்லையோ அவர்களுக்குத் துன்புறுத்தும் வேதனை உண்டு&quot; என நற்செய்தி கூறுவீராக!228"/>
        <aya index="35"
            text="நரகத்தின் நெருப்பில் அவை பழுக்கக் காய்ச்சப்பட்டு, அதன்மூலம் அவர்களின் நெற்றிகளிலும், விலாப்புறங்களிலும், முதுகுகளிலும் சூடு போடப்படும் நாளில் &quot;உங்களுக்காக நீங்கள் சேர்த்து வைத்தது இதுவே! நீங்கள் எதைச் சேர்த்து வைத்தீர்களோ அதைச் சுவையுங்கள்&quot; (என்று கூறப்படும்.)"/>
        <aya index="36"
            text="வானங்களையும், பூமியையும் படைத்த நாளில் (இருந்து) அல்லாஹ்விடம் மாதங்களின் எண்ணிக்கை அல்லாஹ்வின் பதிவேட்டில் உள்ளவாறு பன்னிரண்டு மாதங்களாகும். அவற்றில் நான்கு புனிதமானவை. இதுவே சரியான வழிமுறை. புனித மாதங்களில் உங்களுக்கு நீங்களே அநியாயம் செய்து கொள்ளாதீர்கள்! இணைவைப்பாளர்கள் ஒன்றிணைந்து உங்களை எதிர்த்துப் போரிடுவதைப் போன்று நீங்களும் ஒன்றிணைந்து அவர்களை எதிர்த்துப் போரிடுங்கள்! அல்லாஹ், இறையச்சமுடையோருடன் இருக்கிறான் என்பதை அறிந்து கொள்ளுங்கள்!229"/>
        <aya index="37"
            text="(புனித மாதங்களை) ஒத்தி வைப்பது இறைமறுப்பை அதிகப்படுத்துவதாகும். இதன்மூலம் இறைமறுப்பாளர்கள் வழிகெடுக்கப்படுகின்றனர். ஒரு வருடம் அ(வ்வாறு ஒத்தி வைப்ப)தை அனுமதிக்கின்றனர்; மற்றொரு வருடம் அதைத் தடுக்கின்றனர். அல்லாஹ் புனிதமா(தங்களா)க்கியவற்றின் எண்ணிக்கைக்கு ஒத்துப் போவதற்காக, அல்லாஹ் புனிதமாக்கியவற்றை(ப் போருக்கு) அனுமதிக்கப்பட்டதாக ஆக்குகின்றனர். அவர்களின் தீய செயல்கள் அவர்களுக்கு அழகாக்கப்பட்டு விட்டன. அல்லாஹ், இறைமறுப்பாளர்களின் கூட்டத்திற்கு நேர்வழி காட்ட மாட்டான்."/>
        <aya index="38"
            text="இறைநம்பிக்கை கொண்டோரே! &quot;அல்லாஹ்வுடைய பாதையில் புறப்படுங்கள்!&quot; என்று உங்களுக்குக் கூறப்பட்டால் இவ்வுலகத்தின்பக்கம் சாய்ந்து விடுகிறீர்களே! உங்களுக்கு என்ன நேர்ந்தது? மறுமையைவிட இவ்வுலக வாழ்வில் நீங்கள் திருப்தியடைகிறீர்களா? மறுமையுடன் ஒப்பிடுகையில் இவ்வுலக வாழ்வின் இன்பம் அற்பமானது.230"/>
        <aya index="39"
            text="நீங்கள் புறப்படவில்லை என்றால் அவன் உங்களைத் துன்புறுத்தும் வேதனையால் தண்டிப்பான். உங்களுக்குப் பதிலாக வேறொரு சமுதாயத்தைக் கொண்டு வருவான். அவனுக்கு நீங்கள் சிறிதும் தீங்கிழைக்க முடியாது. ஒவ்வொரு பொருளின்மீதும் அல்லாஹ் ஆற்றலுடையவன்."/>
        <aya index="40"
            text="(நபியாகிய) இவருக்கு நீங்கள் உதவாவிட்டால், இருவரில் ஒருவராக அவர் இருக்கும் நிலையில் இறைமறுப்பாளர்கள் அவரை வெளியேற்றி, அவ்விருவரும் (ஸவ்ர்) குகையில் இருந்தபோது, அவருக்கு அல்லாஹ் உதவியிருக்கிறான். &quot;நீர் கவலைப்படாதீர்! அல்லாஹ் நம்முடன் இருக்கிறான்&quot; என்று அவர், தம் தோழருக்குக் கூறியபோது அல்லாஹ் தனது அமைதியை அவர்மீது இறக்கி, நீங்கள் பார்க்காத படைகள் மூலம் அவரைப் பலப்படுத்தினான். இறைமறுப்பாளர்களின் வார்த்தையைத் தாழ்ந்ததாக ஆக்கினான். அல்லாஹ்வின் வார்த்தையே உயர்ந்தது. அல்லாஹ் மிகைத்தவன், நுண்ணறிவாளன்.231"/>
        <aya index="41"
            text="எளிதாக இருந்தாலும், கடினமாக இருந்தாலும் நீங்கள் புறப்பட்டுச் செல்லுங்கள்! அல்லாஹ்வின் பாதையில் உங்கள் செல்வங்களாலும், உயிர்களாலும் போரிடுங்கள்! நீங்கள் அறிவோராக இருந்தால் இதுவே உங்களுக்குச் சிறந்தது."/>
        <aya index="42"
            text="(நபியே!) சமீபத்தில் உள்ள பொருளாகவும், நடுத்தரப் பயணமாகவும் இருந்தால் அவர்கள் உம்மைப் பின்பற்றி வந்திருப்பார்கள். மாறாக, பயண தூரம் அவர்களுக்கு நீண்டு விட்டது. &quot;எங்களுக்கு இயன்றிருந்தால் நாங்களும் உங்களுடன் புறப்பட்டிருப்போம்&quot; என்று அல்லாஹ்வின்மீது சத்தியம் செய்து, தம்மைத் தாமே அழித்துக் கொள்கிறார்கள். அவர்கள் பொய்யர்கள் என்பதை அல்லாஹ் நன்கறிவான்."/>
        <aya index="43"
            text="(நபியே!) அல்லாஹ் உம்மை மன்னித்து விட்டான். உண்மையாளர்கள் யார் என்பது உமக்குத் தெளிவாகி, பொய்யர்களை நீர் அறியாத வரை (போருக்கு வராதிருக்க) அவர்களுக்கு ஏன் அனுமதியளித்தீர்?"/>
        <aya index="44"
            text="அல்லாஹ்வையும், மறுமை நாளையும் நம்பியவர்கள் தமது செல்வங்களாலும், உயிர்களாலும் போரிடாமலிருக்க உம்மிடம் அனுமதி கோர மாட்டார்கள். இறையச்சமுடையோரை அல்லாஹ் நன்கறிந்தவன்."/>
        <aya index="45"
            text="அல்லாஹ்வையும் மறுமை நாளையும் நம்பாதவர்களே (போரிடாமலிருக்க) உம்மிடம் அனுமதி கோருகின்றனர். அவர்களின் உள்ளங்கள் சந்தேகத்தில் ஆழ்ந்துள்ளன. அவர்கள் தமது சந்தேகத்திலேயே தடுமாறிக் கொண்டுள்ளனர்."/>
        <aya index="46"
            text="அவர்கள் புறப்பட விரும்பியிருந்தால் அதற்கான ஏற்பாட்டைச் செய்திருப்பார்கள். எனினும், அவர்கள் புறப்படுவதை அல்லாஹ் வெறுத்து, அவர்களைப் பின்தங்கச் செய்து விட்டான். &quot;(போருக்குச் செல்லாமல்) தங்கியிருப்போருடன் நீங்களும் அமர்ந்து கொள்ளுங்கள்!&quot; என்று கூறப்பட்டு விட்டது."/>
        <aya index="47"
            text="அவர்கள் உங்களுடன் புறப்பட்டிருந்தால் உங்களுக்குத் தீங்கையே அதிகரித்திருப்பார்கள். உங்களிடம் குழப்பம் ஏற்படுத்த விரும்பி, உங்களுக்கிடையே கோள்மூட்டி இருப்பார்கள். உங்களிடையே அவர்களுக்காக ஒட்டுக் கேட்பவர்களும் இருக்கின்றனர். அநியாயக்காரர்களை அல்லாஹ் நன்கறிந்தவன்."/>
        <aya index="48"
            text="அவர்கள் இதற்கு முன்னரும் குழப்பம் ஏற்படுத்த விரும்பினர். உமக்கு எதிராகப் பல விஷயங்களைப் புரட்டி விட்டனர். முடிவில் உண்மை வெளிவந்தது. அவர்கள் வெறுத்தாலும் அல்லாஹ்வின் கட்டளையே மேலோங்கியது."/>
        <aya index="49"
            text="&quot;(போரிடாமலிருக்க) எனக்கு அனுமதியளிப்பீராக! என்னைச் சோதனைக்குள்ளாக்கி விடாதீர்&quot; என்று கூறுவோரும் அவர்களில் இருக்கின்றனர். அறிந்து கொள்ளுங்கள்! அவர்கள் குழப்பத்தில் வீழ்ந்து விட்டனர். இறைமறுப்பாளர்களை நரகம் சூழ்ந்து கொள்ளும்."/>
        <aya index="50"
            text="உமக்கு ஏதாவது நன்மை ஏற்பட்டால் அது அவர்களுக்குக் கவலை தருகிறது. உமக்குத் துன்பம் ஏற்பட்டால் &quot;முன்பே நமது முடிவை (நல்லதாக) எடுத்து விட்டோம்&quot; என்று கூறி மகிழ்ச்சியுடன் திரும்புகின்றனர்."/>
        <aya index="51"
            text="&quot;அல்லாஹ் எங்களுக்கு விதித்ததைத் தவிர வேறெதுவும் எங்களை ஒருபோதும் அணுகாது. அவனே எங்கள் பாதுகாவலன். இறைநம்பிக்கையாளர்கள் அல்லாஹ்வின் மீதே நம்பிக்கை வைக்க வேண்டும்&quot; எனக் கூறுவீராக!"/>
        <aya index="52"
            text="&quot;எங்களுக்கு (வெற்றி அல்லது உயிர் தியாகம் ஆகிய) இரண்டு நன்மைகளில் ஒன்றைத் தவிர நீங்கள் வேறெதையும் எதிர்பார்க்கிறீர்களா? ஆனால் அல்லாஹ், தனது தண்டனையைக் கொண்டோ அல்லது எங்கள் கைகள் மூலமாகவோ உங்களைத் தண்டிப்பதையே உங்களுக்கு நாங்கள் எதிர்பார்க்கிறோம். நீங்களும் எதிர்பாருங்கள்! நாங்களும் உங்களுடன் எதிர்பார்க்கிறோம்&quot; என்று கூறுவீராக!"/>
        <aya index="53"
            text="&quot;நீங்கள் விருப்பத்துடனோ அல்லது வெறுப்புடனோ செலவிடுங்கள்! அது உங்களிடமிருந்து ஏற்கப்பட மாட்டாது. நீங்கள் பாவம் செய்யும் கூட்டத்தினராக இருக்கிறீர்கள்&quot; என்று கூறுவீராக!"/>
        <aya index="54"
            text="அவர்கள் செலவு செய்தவை அவர்களிடமிருந்து ஏற்கப்படுவதற்குத் தடையாக இருப்பது, அவர்கள் அல்லாஹ்வையும் அவனது தூதரையும் மறுத்ததும், அவர்கள் சோம்பேறிகளாகவே தொழுகைக்கு வருவதும், வெறுப்புடன் செலவிடுவதுமே ஆகும்."/>
        <aya index="55"
            text="அவர்களின் செல்வங்களும், அவர்களின் பிள்ளைகளும் உம்மை வியப்பில் ஆழ்த்த வேண்டாம். அவற்றின் மூலம் இவ்வுலக வாழ்வில் அவர்களை வேதனை செய்யவும், இறைமறுப்பாளர்களாகவே அவர்களின் உயிர்கள் பிரிவதையுமே அல்லாஹ் நாடுகிறான்."/>
        <aya index="56"
            text="'நாங்கள் உங்களைச் சார்ந்தவர்களே!' என அல்லாஹ்வின்மீது அவர்கள் சத்தியம் செய்கின்றனர். ஆனால் அவர்கள் உங்களைச் சார்ந்தவர்கள் அல்ல! மாறாக அவர்கள் பயந்த கூட்டத்தினர்."/>
        <aya index="57"
            text="பாதுகாப்பிடத்தையோ அல்லது குகைகளையோ அல்லது நுழைவிடத்தையோ அவர்கள் கண்டால் அதை நோக்கி விரைந்து சென்றிருப்பார்கள்."/>
        <aya index="58"
            text="தர்மங்கள் (பங்கிடும்) விஷயத்தில் உம்மைக் குறை கூறுவோரும் அவர்களிடையே உள்ளனர். அதிலிருந்து அவர்களுக்கு வழங்கப்பட்டால் திருப்தியுறுகின்றனர். அதிலிருந்து அவர்களுக்கு வழங்கப்படா விட்டால் கோபமடைகின்றனர்.232"/>
        <aya index="59"
            text="அல்லாஹ்வும், அவனது தூதரும் எதை வழங்கினார்களோ அதில் அவர்கள் திருப்தியுற்று, &quot;அல்லாஹ் எங்களுக்குப் போதுமானவன். எங்களுக்கு அல்லாஹ்வின் அருளிலிருந்து அவனும், அவனது தூதரும் வழங்குவார்கள். அல்லாஹ்விடமே நாங்கள் விருப்பம் கொண்டோர்&quot; என்று அவர்கள் கூறியிருக்க வேண்டாமா?"/>
        <aya index="60"
            text="வறியவர்களுக்கும், ஏழைகளுக்கும், தர்மங்களை வசூலிப்போருக்கும், (இஸ்லாத்தின்பால்) உள்ளங்கள் ஈர்க்கப்படுவோருக்கும், அடிமைகளு(டைய விடுதலைக்)கும், கடனாளிகளுக்கும், அல்லாஹ்வின் பாதை(யில் போரிடுவோரு)க்கும், வழிப்போக்கருக்கும் தர்மங்கள் உரியவை. இது அல்லாஹ் விதித்த கடமையாகும். அல்லாஹ் நன்கறிந்தவன்; நுண்ணறிவாளன்.233"/>
        <aya index="61"
            text="'இவர் எதைச் சொன்னாலும் செவியேற்பவர்' என்று கூறி, அவர்களிடையே இந்த நபிக்குத் தொல்லை கொடுப்போரும் உள்ளனர். &quot;அவர் உங்களுக்கு நன்மையானதைச் செவியுறுகிறார்; அல்லாஹ்வின்மீது நம்பிக்கை கொள்கிறார்; இறைநம்பிக்கையாளர்களை உண்மைப்படுத்துகிறார்; உங்களில் இறைநம்பிக்கை கொண்டோருக்கு அருளாக இருக்கிறார்&quot; என்று கூறுவீராக! அல்லாஹ்வின் தூதருக்கு யார் தொல்லை கொடுக்கிறார்களோ அவர்களுக்குத் துன்புறுத்தும் வேதனை உள்ளது."/>
        <aya index="62"
            text="(இறைநம்பிக்கை கொண்டோரே!) உங்களைத் திருப்திப் படுத்துவதற்காக உங்களிடம் அவர்கள் அல்லாஹ்வின்மீது சத்தியம் செய்கின்றனர். அவர்கள் இறைநம்பிக்கையாளர்களாக இருந்தால் அவர்கள் திருப்திப்படுத்துவதற்கு அல்லாஹ்வும் அவனது தூதருமே மிகத் தகுதியானவர்கள்."/>
        <aya index="63"
            text="'அல்லாஹ்வுக்கும் அவனது தூதருக்கும் மாறு செய்வோருக்கு நரக நெருப்பு உள்ளது; அதில் நிரந்தரமாக இருப்பார்கள்; இது மிகப் பெரும் இழிவு' என்பதை அவர்கள் அறியவில்லையா?"/>
        <aya index="64"
            text="நயவஞ்கர்கள், தமது உள்ளங்களில் (மறைத்து) வைத்திருப்பதை அறிவிக்கும் ஓர் அத்தியாயம் (இறைநம்பிக்கையாளர்களான) அவர்கள்மீது அருளப்படுவதை (எண்ணி) அஞ்சுகின்றனர். &quot;நீங்கள் கேலி செய்யுங்கள்! நீங்கள் எதைப் பற்றி அஞ்சுகிறீர்களோ அதை அல்லாஹ் வெளிப்படுத்துபவன்&quot; என்று கூறுவீராக!"/>
        <aya index="65"
            text="அவர்களிடம் நீர் விசாரித்தால், &quot;நாங்கள் கேளிக்கையில் மூழ்கி, விளையாடிக் கொண்டிருந்தோம்&quot; என்றே கூறுவார்கள். &quot;அல்லாஹ்வையும், அவனது வசனங்களையும், அவனது தூதரையுமா நீங்கள் கேலி செய்து கொண்டிருந்தீர்கள்?&quot; என்று கேட்பீராக!"/>
        <aya index="66"
            text="போலிக் காரணம் கூறாதீர்கள்! நீங்கள் இறைநம்பிக்கை கொண்ட பிறகு மறுத்துவிட்டீர்கள். உங்களில் (திருந்திக் கொண்ட) ஒரு கூட்டத்தாரை நாம் மன்னித்தாலும் மற்றொரு கூட்டத்தார் குற்றவாளிகளாக இருந்ததால் அவர்களை வேதனை செய்வோம்."/>
        <aya index="67"
            text="நயவஞ்சக ஆண்களும், நயவஞ்சகப் பெண்களும் சிலர், சிலரைச் சேர்ந்தவர்கள். அவர்கள் தீமையை ஏவுகின்றனர்; நன்மையைத் தடுக்கின்றனர். (நல்வழியில் செலவிடாமல்) தமது கைகளை மூடிக் கொள்கின்றனர். அவர்கள் அல்லாஹ்வை மறந்தனர்; அவனும் அவர்களை மறந்து விட்டான். நயவஞ்சகர்களான அவர்கள் பாவிகளே!"/>
        <aya index="68"
            text="நயவஞ்சக ஆண்களுக்கும், நயவஞ்சகப் பெண்களுக்கும், இறைமறுப்பாளர்களுக்கும் அல்லாஹ் நரக நெருப்பை வாக்களித்துள்ளான். அதில் நிரந்தரமாக இருப்பார்கள். அதுவே அவர்களுக்குப் போதுமானது. அவர்களை அல்லாஹ் சபித்தும் விட்டான். அவர்களுக்கு நிலையான வேதனையும் உள்ளது."/>
        <aya index="69"
            text="(நயவஞ்சகர்களாகிய நீங்கள்) உங்களுக்கு முன்பிருந்தோரைப் போன்றே இருக்கிறீர்கள். அவர்கள் உங்களைவிட அதிகமான வலிமையும், அதிகமான செல்வங்களும், பிள்ளைகளும் உடையோராக இருந்து, தமது நற்பேறுகளை அனுபவித்தனர். உங்களுக்கு முன்பிருந்தோர் தமது நற்பேறுகளை அனுபவித்ததைப் போன்று நீங்களும் உங்கள் நற்பேறுகளை அனுபவித்தீர்கள். அவர்கள் (வீணானவற்றில்) மூழ்கியதைப் போன்று நீங்களும் மூழ்கி விட்டீர்கள். இத்தகையோரின் செயல்கள் இவ்வுலகிலும் மறுமையிலும் அழிந்து விட்டன. அவர்களே நஷ்டமடைந்தோர்."/>
        <aya index="70"
            text="அவர்களுக்கு முன்பிருந்த நூஹுடைய சமுதாயம், ஆது, ஸமூது சமுதாயத்தினர், இப்ராஹீமுடைய சமுதாயம், மத்யன் வாசிகள் மற்றும் தலைகீழாகப் புரட்டப்பட்ட ஊரார் ஆகியோரைப் பற்றிய செய்தி அவர்களிடம் வரவில்லையா? அவர்களின் தூதர்கள் அவர்களிடம் தெளிவான சான்றுகளைக் கொண்டு வந்தனர். எனவே, அவர்களுக்கு அல்லாஹ் அநியாயம் செய்யவில்லை. மாறாக, அவர்கள் தமக்குத் தாமே அநியாயம் செய்து கொண்டனர்."/>
        <aya index="71"
            text="இறைநம்பிக்கை கொண்ட ஆண்களும் பெண்களும் அவர்களில் ஒருவருக்கொருவர் உற்ற நண்பர்கள். அவர்கள் நன்மையை ஏவி, தீமையைத் தடுக்கின்றனர்; தொழுகையை நிலைநிறுத்துகின்றனர்; ஸகாத்தைக் கொடுக்கின்றனர்; அல்லாஹ்வுக்கும், அவனது தூதருக்கும் கட்டுப்படுகின்றனர். இவர்களுக்குத்தான் அல்லாஹ் அருள் புரிகிறான். அல்லாஹ் மிகைத்தவன்; நுண்ணறிவாளன்."/>
        <aya index="72"
            text="இறைநம்பிக்கை கொண்ட ஆண்களுக்கும், பெண்களுக்கும் அல்லாஹ் சொர்க்கங்களை வாக்களித்துள்ளான். அவற்றின் கீழ் ஆறுகள் ஓடும். அதில் நிரந்தரமாக இருப்பார்கள். மேலும் நிலையான சொர்க்கங்களில் தூய்மையான இல்லங்களையும் (வாக்களித்துள்ளான்.) அல்லாஹ்வின் பொருத்தம் மிகப் பெரியது. அதுவே மகத்தான வெற்றியாகும்.234"/>
        <aya index="73"
            text="நபியே! இறைமறுப்பாளர்களையும், நயவஞ்சகர்களையும் எதிர்த்துப் போரிடுவீராக! அவர்களிடம் கடுமை காட்டுவீராக! அவர்களின் தங்குமிடம் நரகம். சேருமிடத்தில் அது கெட்டது."/>
        <aya index="74"
            text="அவர்கள் இறைமறுப்பு வார்த்தையைக் கூறிவிட்டு, தாங்கள் கூறவில்லை என அல்லாஹ்வின்மீது சத்தியம் செய்கின்றனர். அவர்கள் இஸ்லாத்தை ஏற்றுக் கொண்ட பிறகு மறுத்து விட்டனர். அவர்களால் அடைய முடியாத காரியத்தைச் செய்ய முயன்றனர். அல்லாஹ்வும் அவனது தூதரும் அவனது அருளால் அவர்களைச் செல்வந்தர்களாக ஆக்கியதற்காகவே தவிர அவர்கள் பழிவாங்கவில்லை. அவர்கள் திருந்தினால் அது அவர்களுக்குச் சிறந்தது. அவர்கள் புறக்கணித்தால் இவ்வுலகிலும், மறுமையிலும் துன்புறுத்தும் வேதனையைக் கொண்டு அவர்களை அல்லாஹ் தண்டிப்பான். அவர்களுக்கு உலகில் பாதுகாவலரோ, உதவியாளரோ இல்லை."/>
        <aya index="75"
            text="&quot;அல்லாஹ், தனது அருளிலிருந்து எங்களுக்கு வழங்கினால் நாங்கள் தர்மம் செய்து, நல்லவர்களாகி விடுவோம்&quot; என்று அல்லாஹ்விடம் வாக்குறுதி அளித்தோரும் அவர்களிடையே உள்ளனர்."/>
        <aya index="76"
            text="அவன் தனது அருளிலிருந்து அவர்களுக்கு வழங்கியபோது அதில் கஞ்சத்தனம் செய்தனர். அவர்கள் புறக்கணித்துப் பின்வாங்கி விட்டனர்."/>
        <aya index="77"
            text="அல்லாஹ்விடம் அளித்த வாக்குறுதிக்கு அவர்கள் மாறு செய்ததாலும், பொய்யுரைப்போராக இருந்ததாலும், அவர்கள் அவனைச் சந்திக்கும் நாள்வரை அவர்களின் உள்ளங்களில் நயவஞ்சகத்தனத்தைத் தொடருமாறு செய்து விட்டான்."/>
        <aya index="78"
            text="தமது இரகசிய எண்ணங்களையும், இரகசியப் பேச்சுக்களையும் அல்லாஹ் அறிகிறான் என்பதை அவர்கள் அறியவில்லையா? அல்லாஹ், மறைவானவற்றை மிகவும் அறிந்தவன்."/>
        <aya index="79"
            text="இறைநம்பிக்கையாளர்களில் தர்மங்களை வாரி வழங்குவோரையும், தமது உழைப்பைத் தவிர (தர்மம் செய்ய) வேறெதுவும் கிடைக்காதவர்களையும் அவர்கள் குறை கூறுகின்றனர்; அவர்களைக் கேலியும் செய்கின்றனர். அல்லாஹ்வோ அவர்களைக் கேலி செய்கிறான். அவர்களுக்குத் துன்புறுத்தும் வேதனையும் உண்டு. 235"/>
        <aya index="80"
            text="(நபியே!) நீர் அவர்களுக்காகப் பாவ மன்னிப்புத் தேடினாலும் சரி! அல்லது பாவ மன்னிப்புத் தேடாவிட்டாலும் சரி! அவர்களுக்காக எழுபது தடவை நீர் பாவ மன்னிப்புத் தேடினாலும் அவர்களை அல்லாஹ் மன்னிக்கவே மாட்டான். இதற்குக் காரணம், அவர்கள் அல்லாஹ்வையும், அவனது தூதரையும் மறுத்ததுதான். பாவிகளான கூட்டத்திற்கு அல்லாஹ் நேர்வழி காட்ட மாட்டான்.236"/>
        <aya index="81"
            text="(தபூக் போருக்குச் செல்லாமல்) பின்தங்கியோர் அல்லாஹ்வின் தூதர் சென்ற பிறகு, தாங்கள் (ஊரில்) தங்கியிருந்ததன் மூலம் மகிழ்ச்சியடைந்தனர். தமது செல்வங்களாலும், உயிர்களாலும் அல்லாஹ்வின் பாதையில் போரிடுவதை அவர்கள் வெறுத்தனர். மேலும் &quot;இந்த வெப்பத்தில் புறப்படாதீர்கள்&quot; என்றும் கூறினர். &quot;அவர்கள் விளங்கிக் கொள்வோராக இருந்தால், நரக நெருப்பு இதைவிடக் கடும் வெப்பமானது&quot; என்று கூறுவீராக!"/>
        <aya index="82"
            text="எனவே, அவர்கள் செய்து கொண்டிருந்ததன் பலனாக குறைவாகவே சிரிக்கட்டும்! அதிகமாக அழட்டும்!"/>
        <aya index="83"
            text="அவர்களில் ஒரு பிரிவினரிடம் உம்மை (வெற்றியுடன்) அல்லாஹ் திரும்பி வரச் செய்து, அவர்கள் (மற்றொரு) போருக்குப் புறப்பட உம்மிடம் அனுமதி கோரினால் &quot;என்னுடன் ஒருபோதும் நீங்கள் புறப்படவே வேண்டாம். என்னுடன் சேர்ந்து எந்த எதிரியிடமும் நீங்கள் போரிட வேண்டாம். முதல் தடவை நீங்கள் ஊரில் தங்கியிருப்பதையே விரும்பினீர்கள். எனவே பின்தங்கியிருப்போருடன் நீங்களும் இருந்து விடுங்கள்!&quot; என்று கூறுவீராக!"/>
        <aya index="84"
            text="அவர்களில் எவரேனும் மரணித்து விட்டால் அவருக்காக ஒருபோதும் நீர் தொழுகை நடத்தாதீர்! அவர்களின் அடக்கத்தலத்திலும் (பாவ மன்னிப்புக் கோருவதற்காக) நிற்காதீர்! ஏனெனில் அவர்கள் அல்லாஹ்வையும், அவனது தூதரையும் மறுத்துப் பாவிகளாகவே மரணித்தனர்.237"/>
        <aya index="85"
            text="அவர்களின் செல்வங்களும், அவர்களின் பிள்ளைகளும் உம்மை வியப்பில் ஆழ்த்த வேண்டாம். அதன் மூலம் இவ்வுலக வாழ்வில் அவர்களை வேதனை செய்யவும், இறைமறுப்பாளர்களாகவே அவர்களின் உயிர்கள் பிரிவதையுமே அல்லாஹ் நாடுகிறான்."/>
        <aya index="86"
            text="&quot;அல்லாஹ்வின்மீது நம்பிக்கை கொண்டு, அவனது தூதருடன் சேர்ந்து போரிடுங்கள்!&quot; என ஓர் அத்தியாயம் அருளப்பட்டால், அவர்களில் வசதியுடையவர்கள் &quot;எங்களை விட்டு விடுவீராக! ஊரில் தங்கியிருப்போருடன் நாங்களும் இருந்து விடுகிறோம்&quot; என்று கூறி உம்மிடம் அனுமதி கோருகின்றனர்."/>
        <aya index="87"
            text="(போர் கடமையில்லாமல்) பின்தங்கியிருப்போருடன் தாமும் இருந்து விடுவதை அவர்கள் விரும்பினர். அவர்களின் உள்ளங்களில் முத்திரையிடப்பட்டு விட்டது. எனவே அவர்கள் விளங்கிக் கொள்ள மாட்டார்கள்."/>
        <aya index="88"
            text="ஆனால் தூதரும், அவருடனிருக்கும் இறைநம்பிக்கை கொண்டோரும் தமது செல்வங்களாலும், உயிர்களாலும் போரிட்டனர். அவர்களுக்குத்தான் நன்மைகள் உள்ளன. அவர்களே வெற்றியாளர்கள்."/>
        <aya index="89"
            text="அவர்களுக்குச் சொர்க்கங்களை அல்லாஹ் தயார்படுத்தியுள்ளான். அவற்றின் கீழ் ஆறுகள் ஓடும். அதில் நிரந்தரமாக இருப்பார்கள். இதுவே மகத்தான வெற்றியாகும்."/>
        <aya index="90"
            text="(போரிடாமலிருக்க) தமக்கு அனுமதியளிக்கப்படுவதற்காக, காரணம் கூறும் கிராமவாசிகள் (உம்மிடம்) வந்தனர். அல்லாஹ்விடமும், அவனது தூதரிடமும் பொய்யுரைத்தோர் (ஊரில்) தங்கிவிட்டனர். அவர்களில் இறைமறுப்பாளர்களுக்குத் துன்புறுத்தும் வேதனை ஏற்படும்."/>
        <aya index="91"
            text="பலவீனர்கள், நோயாளிகள், (போருக்குச்) செலவிட எதுவும் கிடைக்காதவர்கள் ஆகியோர் அல்லாஹ்வுக்கும், அவனது தூதருக்கும் உண்மையானவர்களாக நடந்து கொண்டால் அவர்கள்மீது எந்தக் குற்றமுமில்லை. நன்மை செய்வோருக்கு எதிராக(க் குற்றம் பிடிக்க) எந்த வழியும் இல்லை. அல்லாஹ் மன்னிப்புமிக்கவன்; நிகரிலா அன்பாளன்.238"/>
        <aya index="92"
            text="(நபியே!) தமக்கு வாகனம் கேட்டு அவர்கள் உம்மிடம் வந்தபோது &quot;உங்களை ஏற்றிச் செல்லக்கூடிய (வாகனமான)து என்னிடம் இல்லை&quot; என்று நீர் கூறினீரே அத்தகையோர்மீது எந்தக் குற்றமுமில்லை. (போருக்காகச்) செலவிட தமக்கு எதுவும் கிடைக்கவில்லையே என்ற கவலையால் தமது கண்களில் கண்ணீர் வழிந்தோட அவர்கள் திரும்பிச் சென்றனர்."/>
        <aya index="93"
            text="செல்வந்தர்களாக இருந்தும் உம்மிடம் அனுமதி கோரியவர்களுக்கு எதிராகவே (குற்றம் பிடிக்க) வழி உள்ளது. (போர் கடமையில்லாமல்) பின்தங்கியிருப்போருடன் தாமும் இருந்து விடுவதை அவர்கள் விரும்பினர். அவர்களின் உள்ளங்களில் அல்லாஹ் முத்திரையிட்டு விட்டான். எனவே அவர்கள் அறிய மாட்டார்கள்."/>
        <aya index="94"
            text="நீங்கள் அவர்களிடம் திரும்பி வரும்போது உங்களிடம் போலிக் காரணம் கூறுவார்கள். &quot;போலிக் காரணம் கூறாதீர்கள்! உங்களை நம்பவே மாட்டோம். உங்களைப் பற்றிய செய்திகளை அல்லாஹ் எங்களுக்கு அறிவித்து விட்டான்&quot; என்று (நபியே!) கூறுவீராக! அல்லாஹ்வும் அவனது தூதரும் உங்கள் செயலைக் கவனிப்பார்கள். பிறகு மறைவானதையும் வெளிப்படையானதையும் அறிபவனிடம் நீங்கள் கொண்டு செல்லப்படுவீர்கள். நீங்கள் செய்து கொண்டிருந்தவற்றை அவன் உங்களுக்கு அறிவிப்பான்."/>
        <aya index="95"
            text="நீங்கள் அவர்களிடம் திரும்பி வரும்போது, நீங்கள் அவர்களைக் கண்டு கொள்ளாமல் இருப்பதற்காக உங்களிடம் அல்லாஹ்வின்மீது சத்தியம் செய்வார்கள். எனவே அவர்களைக் கண்டுகொள்ளாமல் விட்டு விடுங்கள்! அவர்கள் அசுத்தமானவர்கள். அவர்களின் தங்குமிடம் நரகம். (இது) அவர்கள் செய்து கொண்டிருந்ததற்கான கூலியாகும்.239"/>
        <aya index="96"
            text="நீங்கள் அவர்களைப் பொருந்திக் கொள்வதற்காக உங்களிடம் சத்தியம் செய்கின்றனர். நீங்கள் அவர்களைப் பொருந்திக் கொண்டாலும் பாவிகளான இக்கூட்டத்தை அல்லாஹ் பொருந்திக் கொள்ள மாட்டான்."/>
        <aya index="97"
            text="இறைமறுப்பிலும், நயவஞ்சகத்திலும் கிராமவாசிகள் மிகக் கடுமையானவர்கள். தனது தூதர்மீது அல்லாஹ் அருளியவற்றின் வரையறைகளை அறியாமல் இருப்பதற்கே அவர்கள் தகுதியானவர்கள். அல்லாஹ் நன்கறிந்தவன்; நுண்ணறிவாளன்."/>
        <aya index="98"
            text="தாங்கள் செலவிடுவதை இழப்பாகக் கருதுவோரும் கிராமவாசிகளில் உள்ளனர். உங்களுக்குக் கேடுகள் ஏற்படுவதை அவர்கள் எதிர்பார்க்கின்றனர். ஆனால் மோசமான கேடு அவர்களுக்கே உள்ளது. அல்லாஹ் செவியேற்பவன்; நன்கறிந்தவன்."/>
        <aya index="99"
            text="அல்லாஹ்வையும், இறுதி நாளையும் நம்பக்கூடியவர்களும் கிராமவாசிகளில் உள்ளனர். தாம் செலவிடுவதை அல்லாஹ்வின் நெருக்கத்திற்குரியதாகவும், தூதரின் பிரார்த்தனைகளுக்கு உரியதாகவும் எடுத்துக் கொள்கின்றனர். அறிந்து கொள்ளுங்கள்! அது அவர்களுக்கு நெருக்கத்தை ஏற்படுத்தக் கூடியதே! அவர்களை அல்லாஹ் தனது அருளில் நுழையச் செய்வான். அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="100"
            text="முஹாஜிர்கள் மற்றும் அன்சாரிகளில் முதலாவதாக முந்திக் கொண்டவர்களையும், நல்லவற்றில் அவர்களைப் பின்தொடர்ந்தவர்களையும் அல்லாஹ் பொருந்திக் கொண்டான். அவர்களும் அவனைப் பொருந்திக் கொண்டார்கள். அவர்களுக்குச் சொர்க்கங்களைத் தயார்படுத்தியுள்ளான். அவற்றின் கீழ் ஆறுகள் ஓடும். அதில் என்றென்றும் நிரந்தரமாக இருப்பார்கள். இதுவே மகத்தான வெற்றியாகும்."/>
        <aya index="101"
            text="உங்களைச் சுற்றியுள்ள கிராமவாசிகளிலும், மதீனாவாசிகளிலும் நயவஞ்சகர்கள் இருக்கின்றனர். அவர்கள் நயவஞ்சகத்தில் பிடிவாதமாக இருக்கின்றனர். நீர் அவர்களை அறிய மாட்டீர். நாமே அவர்களை அறிவோம். அவர்களை இருமுறை வேதனை செய்வோம். பிறகு அவர்கள் கடும் வேதனையை நோக்கித் திருப்பப்படுவார்கள்."/>
        <aya index="102"
            text="(அவர்களில்) வேறுசிலர் தமது பாவங்களை ஒப்புக் கொள்கின்றனர். அவர்கள் நல்ல செயலையும், தீய செயலையும் கலந்து விட்டனர். அவர்களை அல்லாஹ் மன்னிக்கலாம். அல்லாஹ் மன்னிப்புமிக்கவன்; நிகரிலா அன்பாளன்.240"/>
        <aya index="103"
            text="(நபியே!) அவர்களுடைய செல்வங்களிலிருந்து தர்மத்தை எடுப்பீராக! அதன்மூலம் அவர்களை அப்பழுக்கற்றவர்களாக்கி, அவர்களைத் தூய்மையாக்குவீராக! அவர்களுக்காகப் பிரார்த்திப்பீராக! உமது பிரார்த்தனை அவர்களுக்கு நிம்மதியைத் தரும். அல்லாஹ் செவியேற்பவன்; நன்கறிந்தவன்.241"/>
        <aya index="104"
            text="அல்லாஹ்வே தனது அடியார்களின் பாவ மன்னிப்புக் கோரிக்கையை ஒப்புக் கொள்கிறான் என்பதையும், தர்மங்களை ஏற்றுக் கொள்கிறான் என்பதையும் அவர்கள் அறியவில்லையா? அல்லாஹ்வே மன்னிப்புமிக்கவன்; நிகரிலா அன்பாளன். 242"/>
        <aya index="105"
            text="&quot;நீங்கள் செயல்படுங்கள்! அல்லாஹ்வும், அவனது தூதரும், இறைநம்பிக்கையாளர்களும் உங்கள் செயலைப் பார்ப்பார்கள். மறைவானதையும், வெளிப்படையானதையும் அறிபவனிடம் நீங்கள் கொண்டு செல்லப்படுவீர்கள். நீங்கள் செய்து கொண்டிருந்தவற்றை அவன் உங்களுக்கு அறிவிப்பான்&quot; என்று கூறுவீராக!"/>
        <aya index="106"
            text="அல்லாஹ்வின் தீர்ப்புக்காக தாமதப்படுத்தப்பட்ட வேறு சிலரும் உள்ளனர். அவன் அவர்களை வேதனை செய்யலாம்; அல்லது அவர்களை மன்னித்து விடலாம். அல்லாஹ் நன்கறிந்தவன்; நுண்ணறிவாளன்."/>
        <aya index="107"
            text="இடையூறு செய்வதற்காகவும், இறைமறுப்பிற்காகவும், இறைநம்பிக்கையாளர்களிடையே பிரிவினையை ஏற்படுத்தவும், இதற்கு முன்பு அல்லாஹ்வையும், அவனது தூதரையும் எதிர்த்துப் போரிட்டோருக்கு அடைக்கலமாகவும் ஒரு பள்ளிவாசலை ஏற்படுத்திக் கொண்டோரும் (அவர்களில்) உள்ளனர். அவர்கள், 'நாங்கள் நன்மையைத் தவிர வேறெதையும் நாடவில்லை' எனச் சத்தியம் செய்கின்றனர். 'அவர்கள் பொய்யர்கள்தான்' என அல்லாஹ் சாட்சி கூறுகிறான்."/>
        <aya index="108"
            text="அங்கு நீர் ஒருபோதும் தொழ வேண்டாம். ஆரம்ப காலத்திலிருந்து இறையச்சத்தின்மீது அடித்தளமிடப்பட்ட பள்ளிவாசல்தான் நீர் தொழுவதற்கு மிகத் தகுதியானது. தூய்மையை விரும்பும் மனிதர்கள் அங்குள்ளனர். (இத்தகைய) தூய்மையாளர்களை அல்லாஹ் நேசிக்கிறான்.243"/>
        <aya index="109"
            text="அல்லாஹ்வின் மீதான அச்சத்தையும், அவனது பொருத்தத்தையும் கொண்டு தனது கட்டடத்திற்கு அடித்தளமிட்டவன் சிறந்தவனா? அல்லது இடியும் நிலையிலுள்ள, அரித்திருக்கும் கரையின் ஓரத்தில் தனது கட்டடத்திற்கு அடித்தளமிட்டு, அதனுடன் நரக நெருப்பில் சரிந்து விழுந்தவ(ன் சிறந்தவ)னா? அநியாயக்காரக் கூட்டத்திற்கு அல்லாஹ் நேர்வழி காட்ட மாட்டான்."/>
        <aya index="110"
            text="அவர்களின் உள்ளங்கள் துண்டு துண்டாகச் சிதறும் வரை, அவர்கள் கட்டிய அக்கட்டடம் அவர்களின் உள்ளங்களில் (நயவஞ்சகத்தனம் எனும்) சந்தேகமாக நீடித்துக் கொண்டே இருக்கும். அல்லாஹ் நன்கறிந்தவன்; நுண்ணறிவாளன்."/>
        <aya index="111"
            text="'இறைநம்பிக்கையாளர்களுக்குச் சொர்க்கம் உண்டு' என்பதற்கு ஈடாக அவர்களின் உயிர்களையும், செல்வங்களையும் அவர்களிடமிருந்து அல்லாஹ் விலைக்கு வாங்கிக் கொண்டான். அவர்கள் அல்லாஹ்வின் பாதையில் போரிடுகிறார்கள். கொல்கிறார்கள்; கொல்லப்படுகிறார்கள். இது தவ்ராத்திலும், இன்ஜீலிலும், குர்ஆனிலும் அவன் தன்மீது கடமையாக்கிக் கொண்ட உண்மையான வாக்குறுதியாகும். அல்லாஹ்வைவிட தனது வாக்குறுதியை முழுமையாக நிறைவேற்றுபவன் யார்? எனவே, நீங்கள் ஒப்பந்தம் செய்துகொண்ட உங்களின் இவ்வியாபாரத்தின் மூலம் மகிழ்ச்சியடையுங்கள்! இதுவே மகத்தான வெற்றியாகும்."/>
        <aya index="112"
            text="அவர்கள் பாவ மன்னிப்புக் கோருபவர்கள்; வணங்குபவர்கள்; புகழ்பவர்கள்; நோன்பு நோற்பவர்கள்; ருகூவு செய்பவர்கள்; ஸஜ்தா செய்பவர்கள்; நன்மையை ஏவி, தீமையைத் தடுப்பவர்கள்; அல்லாஹ்வின் வரம்புகளைப் பேணுபவர்கள். இந்த இறைநம்பிக்கையாளர்களுக்கு நற்செய்தி கூறுவீராக!"/>
        <aya index="113"
            text="இணைவைப்போர் நெருங்கிய உறவினராக இருந்தாலும், அவர்கள் நரகவாசிகள் என்பது தமக்குத் தெளிவான பிறகு, அவர்களுக்காகப் பாவ மன்னிப்புக் கோருவது நபிக்கும், இறைநம்பிக்கை கொண்டோருக்கும் தகுதியானதல்ல!244"/>
        <aya index="114"
            text="இப்ராஹீம் தமது தந்தைக்காகப் பாவ மன்னிப்புக் கோரியது, அவருக்குத் தாம் கொடுத்த வாக்குறுதியின் காரணமாகவே தவிர வேறில்லை. அவர் அல்லாஹ்வின் எதிரி என்று தமக்குத் தெளிவான பின் அதிலிருந்து விலகிக் கொண்டார். இப்ராஹீம் இரக்கமுடையவர்; சகிப்புத் தன்மை மிக்கவர்."/>
        <aya index="115"
            text="அல்லாஹ் ஒரு சமுதாயத்திற்கு நேர்வழி காட்டிய பிறகு, அவர்கள் விலகிக் கொள்ள வேண்டியவற்றை அவர்களுக்குத் தெளிவுபடுத்தாத வரை அவர்களை அவன் வழிகேட்டில் விட்டுவிட மாட்டான். ஒவ்வொரு பொருளையும் அல்லாஹ் நன்கறிந்தவன்."/>
        <aya index="116"
            text="அல்லாஹ்வுக்கே வானங்கள், பூமியின் ஆட்சி உரியது. அவன் உயிர்ப்பிக்கிறான்; மரணிக்க வைக்கிறான். அல்லாஹ்வையன்றி உங்களுக்கு எந்தப் பாதுகாவலரோ, உதவி செய்பவரோ இல்லை."/>
        <aya index="117"
            text="இந்த நபியையும், முஹாஜிர்களையும், அன்சாரிகளையும் அல்லாஹ் மன்னித்தான். அவர்களில் ஒரு பிரிவினரின் உள்ளங்கள் தடுமாற முற்பட்ட பின்னரும் அவர்கள் சிரமமான காலத்தில் அவரைப் பின்பற்றினர். பின்னர் அவர்களை மன்னித்தான். அவர்கள்மீது அவன் கருணையுள்ளவன்; நிகரிலா அன்பாளன்."/>
        <aya index="118"
            text="(தீர்ப்பு) ஒத்தி வைக்கப்பட்ட மூவரையும் (அல்லாஹ் மன்னித்தான்.) இப்பூமி, விரிந்து பரந்ததாக இருந்தும் அது அவர்களுக்கு நெருக்கடியானது. அவர்களின் உள்ளங்களும் அவர்களுக்கு நெருக்கடியானது. 'அல்லாஹ்விடமிருந்து பாதுகாக்குமிடம் அவனிடமே தவிர வேறில்லை' என அவர்கள் அறிந்து கொண்டனர். பின்னர் அவர்கள் திருந்துவதற்காக அவர்களை மன்னித்தான். அல்லாஹ் மன்னிப்புமிக்கவன்; நிகரிலா அன்பாளன்.245"/>
        <aya index="119"
            text="இறைநம்பிக்கை கொண்டோரே! நீங்கள் அல்லாஹ்வை அஞ்சிக் கொள்ளுங்கள்; உண்மையாளர்களுடன் ஆகி விடுங்கள்!"/>
        <aya index="120"
            text="மதீனாவாசிகளுக்கும், அவர்களைச் சுற்றியுள்ள கிராம வாசிகளுக்கும் (போருக்குச் செல்லாமல்) அல்லாஹ்வின் தூதரை விட்டும் பின்தங்குவதும், அவரது உயிரைவிடத் தமது உயிர்களை நேசிப்பதும் தகுதியானதல்ல! ஏனெனில், அவர்களுக்கு அல்லாஹ்வின் பாதையில் தாகமோ, சிரமமோ, பசியோ ஏற்பட்டாலும், இறைமறுப்பாளர்களுக்குக் கோபமூட்டும் எந்த இடத்தில் அவர்கள் கால் பதித்து, எதிரியிடமிருந்து எ(ந்தத் துன்பத்)தை அவர்கள் அடைந்தாலும் அதற்கு ஈடாக அவர்களுக்கு நற்செயல் எழுதபட்டே தீரும். நன்மை செய்வோரின் கூலியை அல்லாஹ் வீணாக்க மாட்டான்."/>
        <aya index="121"
            text="சிறிதாகவோ அல்லது பெரிதாகவோ எந்தச் செலவை அவர்கள் செய்தாலும், எந்தப் பள்ளத்தாக்கை அவர்கள் கடந்து சென்றாலும் அது அவர்களுக்குப் பதியப்படாமல் இருப்பதில்லை. இதற்குக் காரணம், அவர்கள் செய்து கொண்டிருந்தவற்றுக்கு அல்லாஹ் அழகிய கூலியை வழங்க வேண்டும் என்பதேயாகும்."/>
        <aya index="122"
            text="இறைநம்பிக்கையாளர்கள் ஒட்டுமொத்தமாகப் புறப்பட்டுச் செல்லக்கூடாது. அவர்களில் ஒவ்வொரு கூட்டத்திலும் ஒரு பிரிவினர் (மட்டும்) புறப்பட்டிருக்கலாமே! ஏனெனில் அவர்கள் மார்க்கக் கல்வியைக் கற்று, தமது கூட்டத்தாரிடம் அவர்கள் திரும்பி வரும்போது அவர்களை எச்சரிப்பார்கள். இதனால் அவர்கள் (தீமைகளைத்) தவிர்த்துக் கொள்ளலாம்."/>
        <aya index="123"
            text="இறைநம்பிக்கை கொண்டோரே! உங்களுக்கு அருகிலிரு(ந்து போர் தொடு)க்கும் இறைமறுப்பாளர்களுடன் போரிடுங்கள்! அவர்கள் உங்களிடம் கடுமையைக் காணட்டும்! இறையச்சமுடையோருடன் அல்லாஹ் இருக்கிறான் என்பதை அறிந்து கொள்ளுங்கள்!"/>
        <aya index="124"
            text="ஏதேனும் ஓர் அத்தியாயம் அருளப்பட்டால் &quot;இது, உங்களில் யாருக்கு இறைநம்பிக்கையை அதிகப்படுத்தியது?&quot; என்று அவர்களில் சிலர் கேட்கின்றனர். யார் இறைநம்பிக்கை கொண்டிருக்கிறார்களோ அவர்களுக்கே அது இறைநம்பிக்கையை அதிகப்படுத்தியது. அவர்கள் மகிழ்ச்சியடைகின்றனர்."/>
        <aya index="125"
            text="தமது உள்ளங்களில் நோயுள்ளோருக்கோ, அவர்களின் (இறைமறுப்பு எனும்) அசுத்தத்துடன் மேலும் அசுத்தத்தையே அது அதிகப்படுத்தியது. அவர்கள் இறைமறுப்பாளர்களாகவே மரணித்தார்கள்."/>
        <aya index="126"
            text="ஒவ்வோர் ஆண்டிலும் ஒருமுறையோ அல்லது இருமுறையோ தாங்கள் சோதிக்கப்படுவதை அவர்கள் கவனிக்க வேண்டாமா? (அதன்) பிறகும் அவர்கள் பாவ மன்னிப்புக் கோருவதுமில்லை; படிப்பினை பெறுவதுமில்லை."/>
        <aya index="127"
            text="ஓர் அத்தியாயம் அருளப்பட்டால் &quot;உங்களை யாரும் பார்க்கிறார்களா?&quot; என அவர்கள் ஒருவரையொருவர் பார்த்துக் கொள்கின்றனர். பின்னர் திரும்பி விடுகின்றனர். அவர்கள் விளங்கிக் கொள்ளாத கூட்டமாக இருப்பதால் அவர்களின் உள்ளங்களை அல்லாஹ் திருப்பி விட்டான்."/>
        <aya index="128"
            text="உங்களிலிருந்தே ஒரு தூதர் உங்களிடம் வந்து விட்டார். நீங்கள் துன்பப்படுவது அவருக்குக் கடினமாக இருக்கிறது. அவர் உங்கள் (நலன்)மீது ஆவல் கொண்டவர். இறைநம்பிக்கையாளர்கள் விஷயத்தில் கருணையும் அன்பும் கொண்டவர்."/>
        <aya index="129"
            text="அவர்கள் புறக்கணித்தால் &quot;அல்லாஹ்வே எனக்குப் போதுமானவன். அவனைத் தவிர வேறு எந்தக் கடவுளும் இல்லை. அவன்மீதே நம்பிக்கை வைத்துள்ளேன். அவன் மகத்தான அர்ஷின் இறைவன்&quot; என்று கூறுவீராக!"/>
    </sura>
    <sura index="10" name="">
        <aya index="1" text="அலிஃப், லாம், ரா. இவை ஞானம் நிறைந்த வேதத்தின் வசனங்களாகும்."/>
        <aya index="2"
            text="'மக்களுக்கு எச்சரிக்கை செய்வீராக!' என்றும், 'இறைநம்பிக்கை கொண்டோருக்கு, அவர்கள் செய்தவற்றுக்கான நற்கூலி அவர்களின் இறைவனிடத்தில் உண்டு என நற்செய்தி கூறுவீராக!' என்றும், அவர்களுள் ஒரு மனிதருக்கு நாம் வஹீ அறிவிப்பது இம்மக்களுக்கு ஆச்சரியமளிக்கிறதா? &quot;இவர் பகிரங்கமான சூனியக்காரரே!&quot; என்று இறைமறுப்பாளர்கள் கூறினர்."/>
        <aya index="3"
            text="உங்கள் இறைவன் அல்லாஹ்தான். அவன் வானங்கள் மற்றும் பூமியை ஆறு நாட்களில் படைத்தான். பிறகு அர்ஷின்மீது அமர்ந்தான். அவன் காரியங்களை நிர்வகிக்கிறான். அவனது அனுமதிக்குப் பிறகே தவிர (அவனிடம்) பரிந்துரைப்பவர் யாருமில்லை. அவன் உங்கள் இறைவனாகிய அல்லாஹ்! எனவே அவனையே வணங்குங்கள்! நீங்கள் சிந்திக்க மாட்டீர்களா?"/>
        <aya index="4"
            text="அவனிடமே நீங்கள் அனைவரும் திரும்பிச் செல்ல வேண்டியுள்ளது. அல்லாஹ்வின் வாக்கு உண்மையானது. அவனே படைப்பைத் தொடங்குகிறான். பின்னர், இறைநம்பிக்கை கொண்டு நற்செயல்கள் செய்வோருக்கு நீதியுடன் கூலி வழங்குவதற்காக மறுபடியும் படைக்கிறான். இறைமறுப்பாளர்கள், (அவனை) மறுத்துக் கொண்டிருந்ததால் அவர்களுக்குக் கொதிநீர் பானமும் துன்புறுத்தும் வேதனையும் உண்டு."/>
        <aya index="5"
            text="வருடங்களின் எண்ணிக்கையையும், கணக்கிடுவதையும் நீங்கள் அறிந்து கொள்வதற்காக அவனே சூரியனை ஒளிரக்கூடியதாகவும், சந்திரனை ஒளியாகவும் ஆக்கி, சந்திரனுக்குப் பல நிலைகளை நிர்ணயித்தான். இவற்றை நியாயமான காரணத்துடன் அல்லாஹ் படைத்துள்ளான். அறிகின்ற சமுதாயத்திற்காக அவன் சான்றுகளை விவரிக்கிறான்."/>
        <aya index="6"
            text="இரவும் பகலும் மாறி மாறி வருவதிலும், வானங்கள் மற்றும் பூமியில் அல்லாஹ் படைத்துள்ளவற்றிலும் இறையச்சமுள்ள சமுதாயத்திற்குச் சான்றுகள் உள்ளன."/>
        <aya index="7, 8"
            text="நம்மைச் சந்திப்பதை நம்பாமல் இவ்வுலக வாழ்வைப் பொருந்திக் கொண்டு அதில் மனநிறைவடைவோருக்கும், நமது சான்றுகளைப் புறக்கணிப்போருக்கும் அவர்கள் சம்பாதித்தவற்றின் காரணமாக அவர்களின் தங்குமிடம் நரகமாகும்."/>
        <aya index="9"
            text="இறைநம்பிக்கை கொண்டு, நற்செயல்கள் செய்வோருக்கு, அவர்களுடைய இறைநம்பிக்கையின் காரணமாக அவர்களின் இறைவன் நேர்வழி காட்டுவான். இன்பங்கள் நிறைந்த சொர்க்கங்களில் அவர்களுக்குக் கீழ் ஆறுகள் ஓடிக் கொண்டிருக்கும்."/>
        <aya index="10"
            text="அங்கு அவர்களின் பிரார்த்தனை, 'அல்லாஹ்வே! நீ தூயவன்' என்பதாகும். அங்கு அவர்களின் வாழ்த்து 'ஸலாம்' என்பதாகும். அவர்களுடைய பிரார்த்தனையின் இறுதியானது, 'அகிலங்களின் இறைவனான அல்லாஹ்வுக்கே எல்லாப் புகழும்' என்பதாகும்."/>
        <aya index="11"
            text="(இவ்வுலகின்) நல்லவற்றுக்கு மனிதர்கள் அவசரப்படுவது போல், அவர்களுக்குத் தீங்கிழைக்க அல்லாஹ் அவசரம் காட்டினால் அவர்களின் தவணைக் காலம் அவர்களுக்கு முடிக்கப்பட்டிருக்கும். எனினும் நம்மைச் சந்திப்பதை நம்பாதோரை, அவர்களின் வரம்புமீறலிலேயே தடுமாறும்படி விட்டு விடுகிறோம்.246"/>
        <aya index="12"
            text="மனிதனுக்கு ஒரு துன்பம் ஏற்பட்டால் தனது படுக்கையிலோ, அமர்ந்தவாறோ, நின்றவாறோ நம்மிடம் பிரார்த்திக்கிறான். அவனை விட்டும் அவனது துன்பத்தை நாம் நீக்கி விட்டால், தனக்கு ஏற்பட்ட துன்பத்திற்காக நம்மிடம் பிரார்த்திக்காதவனைப் போல் கடந்து செல்கிறான். வரம்பு மீறுவோருக்கு அவர்கள் செய்து கொண்டிருந்தது இவ்வாறே அழகாக்கப்பட்டுள்ளது."/>
        <aya index="13"
            text="உங்களுக்கு முன்னர் எத்தனையோ தலைமுறையினரை அவர்கள் அநியாயம் செய்தபோது அழித்திருக்கிறோம். அவர்களின் தூதர்கள், அவர்களிடம் தெளிவான சான்றுகளைக் கொண்டு வந்தனர். ஆனால் அவர்கள் இறைநம்பிக்கை கொள்ளவில்லை. குற்றவாளிகளான கூட்டத்திற்கு இவ்வாறே கூலி கொடுப்போம்."/>
        <aya index="14"
            text="நீங்கள் எவ்வாறு செயல்படுகிறீர்கள் என்று நாம் பார்ப்பதற்காக அவர்களுக்குப் பின்னர் உங்களைப் பூமியில் தலைமுறையினராக ஆக்கினோம்.247"/>
        <aya index="15"
            text="அவர்களுக்கு நமது வசனங்கள் தெளிவான சான்றுகளாக எடுத்துரைக்கப்பட்டால் &quot;இதுவல்லாத வேறு குர்ஆனைக் கொண்டு வருவீராக! அல்லது இதை மாற்றி விடுவீராக!&quot; என நம்மைச் சந்திப்பதை நம்பாதோர் கூறுகின்றனர். &quot;என் சுயவிருப்பப்படி இதை மாற்ற எனக்கு அதிகாரமில்லை. எனக்கு இறைச்செய்தியாக அறிவிக்கப்படுவதைத் தவிர வேறு எதையும் நான் பின்பற்றுவதில்லை. என் இறைவனுக்கு நான் மாறு செய்தால் மகத்தான நாளின் வேதனைக்கு அஞ்சுகிறேன்&quot; என்று (நபியே!) கூறுவீராக!"/>
        <aya index="16"
            text="&quot;அல்லாஹ் நாடியிருந்தால் உங்களுக்கு இதை எடுத்துக் கூறியிருக்க மாட்டேன். அவனும் உங்களுக்கு இதை அறிவித்திருக்க மாட்டான். இதற்கு முன் நீண்ட காலம் உங்களுடனே வாழ்ந்திருக்கிறேன். சிந்திக்க மாட்டீர்களா?&quot; என்று (நபியே!) கேட்பீராக!"/>
        <aya index="17"
            text="அல்லாஹ்வின்மீது பொய்யைப் புனைந்து கூறுபவனைவிட அல்லது அவனது வசனங்களைப் பொய்யெனக் கூறுபவனைவிட அநியாயக்காரன் யார்? குற்றவாளிகள் வெற்றியடைய மாட்டார்கள்."/>
        <aya index="18"
            text="அல்லாஹ்வை விட்டுவிட்டு, தமக்குத் தீமையோ, நன்மையோ செய்யாதவற்றை அவர்கள் வணங்குகின்றனர். 'இவர்கள் எங்களுக்காக அல்லாஹ்விடம் பரிந்துரைப்பவர்கள்' என்றும் கூறுகின்றனர். &quot;வானங்களிலோ, பூமியிலோ அல்லாஹ்வுக்குத் தெரியாதவற்றை அவனுக்கு நீங்கள் அறிவிக்கிறீர்களா? அவன் தூயவன். அவர்கள் இணைவைப்பவற்றை விட்டும் அவன் உயர்ந்தவன்&quot; என்று கூறுவீராக!"/>
        <aya index="19"
            text="மக்கள் ஒரே சமுதாயமாகவே இருந்தனர். பிறகு அவர்கள் கருத்து வேறுபாடு கொண்டனர். உமது இறைவனின் வாக்கு முந்தியிருக்கா விட்டால் அவர்கள் கருத்து வேறுபாடு கொண்ட விஷயத்தில் அவர்களிடையே தீர்ப்பளிக்கப்பட்டிருக்கும்."/>
        <aya index="20"
            text="&quot;இவருடைய இறைவனிடமிருந்து இவருக்கு ஏதேனும் ஒரு சான்று இறக்கப்பட வேண்டாமா?&quot; எனக் கேட்கின்றனர். &quot;மறைவானவை அல்லாஹ்வுக்கே உரியன. நீங்கள் எதிர்பாருங்கள்! நானும் உங்களுடன் எதிர்பார்க்கிறேன்&quot; என்று (நபியே) கூறுவீராக!"/>
        <aya index="21"
            text="மனிதர்களுக்கு ஏற்பட்ட துன்பத்திற்குப் பின்பு நாம் அவர்களுக்கு ஓர் அருட்கொடையைச் சுவைக்கச் செய்தால், நமது சான்றுகளில் சூழ்ச்சி செய்வது அவர்களுக்கு (வழமையாக) இருக்கிறது. &quot;அல்லாஹ் சூழ்ச்சி செய்வதில் விரைவானவன்&quot; என்று கூறுவீராக! நீங்கள் செய்யும் சூழ்ச்சியை நமது தூதர்க(ளான வானவர்க)ள் பதிவு செய்கின்றனர்."/>
        <aya index="22"
            text="அவனே தரையிலும், கடலிலும் உங்களைப் பயணிக்கச் செய்கிறான். நீங்கள் கப்பல்களில் இருக்கிறீர்கள். அவை நல்ல காற்றின் மூலம் அவர்களைக் கொண்டு சென்று, அவர்கள் அதில் மகிழ்ந்திருக்கும்போது அங்குப் புயல் காற்று வீசுகின்றது. எல்லாப் புறங்களிலிருந்தும் அவர்களை நோக்கி அலைகள் வருகின்றன. தாம் சுற்றி வளைக்கப்பட்டு விட்டோம் என்று அவர்கள் எண்ணும்போது, வணக்கத்தை அல்லாஹ்வுக்கே உரித்தாக்கி, &quot;(இறைவா!) இதிலிருந்து நீ எங்களைக் காப்பாற்றி விட்டால் நாங்கள் நன்றி செலுத்துவோரில் ஆகி விடுவோம்&quot; என அவனிடம் பிரார்த்திக்கின்றனர்."/>
        <aya index="23"
            text="அவன் அவர்களைக் காப்பாற்றி விட்டால் அவர்கள் பூமியில் நியாயமின்றி வரம்பு மீறுகின்றனர். மனிதர்களே! உங்களது வரம்பு மீறல் உங்களுக்கே கேடாகும். இவ்வுலக வாழ்வின் அற்ப இன்பத்தைத் தான் (அனுபவிக்கிறீர்கள்.) பின்னர் நீங்கள் நம்மிடமே திரும்பி வரவேண்டியுள்ளது. நீங்கள் செய்து கொண்டிருந்தவற்றை அப்போது உங்களுக்கு அறிவிப்போம்."/>
        <aya index="24"
            text="இவ்வுலக வாழ்க்கைக்கு எடுத்துக்காட்டு, வானிலிருந்து நாம் இறக்கி வைக்கும் தண்ணீரைப் போன்றது. அதனுடன் மனிதர்கள் மற்றும் கால்நடைகள் உண்ணுகின்ற பூமியின் தாவரங்கள் கலக்கின்றன. இறுதியில் தன் அலங்காரத்தைப் பெற்று பூமி செழிப்பானதும், தாம் அதன்மீது (அறுவடை செய்ய) சக்தி பெற்றவர்கள் என அதன் உரிமையாளர்கள் எண்ணியபோது, இரவிலோ பகலிலோ நமது கட்டளை அதை வந்தடைந்தது. எனவே, நேற்றைய தினம் இல்லாததைப் போன்று அறுவடை செய்யப்பட்டதாக அதை ஆக்கி விட்டோம். சிந்திக்கின்ற சமுதாயத்திற்கு நமது சான்றுகளை இவ்வாறே விவரிக்கிறோம்."/>
        <aya index="25"
            text="அமைதி இல்லத்தை நோக்கி அல்லாஹ் அழைக்கிறான். தான் நாடியோரை நேரான வழியில் செலுத்துகிறான்."/>
        <aya index="26"
            text="நன்மை செய்வோருக்கு நற்கூலியும், இன்னும் அதிகமும் உண்டு. அவர்களின் முகங்களை இருளோ, இழிவோ சூழ்ந்து விடாது. அவர்கள் சொர்க்கவாசிகள். அவர்கள் அதில் நிரந்தரமாக இருப்பார்கள்.248"/>
        <aya index="27"
            text="தீமைகளைச் செய்வோருக்கு, ஒரு தீமைக்கான கூலி அதுபோன்றதே கிடைக்கும். அவர்களை இழிவு சூழ்ந்து கொள்ளும். அவர்களை அல்லாஹ்விடமிருந்து காப்பாற்றுபவர் யாருமில்லை. அவர்களின் முகங்கள் இருண்ட இரவின் ஒரு பாகத்தால் மூடப்பட்டதுபோல் இருக்கும். அவர்கள் நரகவாசிகள். அவர்கள் அதில் நிரந்தரமாக இருப்பார்கள்."/>
        <aya index="28, 29"
            text="அவர்கள் அனைவரையும் நாம் ஒன்றுசேர்க்கும் நாளை (நினைவூட்டுவீராக!) பிறகு (அந்நாளில்) &quot;நீங்களும் உங்கள் இணைக் கடவுள்களும் உங்களுக்குரிய இடத்திலேயே நில்லுங்கள்!&quot; என்று இணைவைத்தோரிடம் கூறுவோம். அப்போது அவர்களுக்கிடையே பிரிவை ஏற்படுத்துவோம். &quot;நீங்கள் எங்களை வணங்கவே இல்லை. உங்களுக்கும் எங்களுக்குமிடையே சாட்சியாக இருக்க அல்லாஹ்வே போதுமானவன். உங்கள் வணக்கத்தை நாங்கள் அறியாதவர்களாக இருந்தோம்&quot; என்று அவர்களின் இணைக் கடவுள்கள் கூறுவர்."/>
        <aya index="30"
            text="ஒவ்வொருவரும் தாம் முற்படுத்தியதை அங்குக் கண்கூடாகக் காண்பார்கள். அவர்களின் உண்மை அதிபதியான அல்லாஹ்விடம் கொண்டு செல்லப்படுவார்கள். அவர்கள் பொய்யாக உருவாக்கிக் கொண்டிருந்தவை அவர்களை விட்டும் மறைந்துவிடும்."/>
        <aya index="31"
            text="&quot;உங்களுக்கு வானத்திலிருந்தும், பூமியிலிருந்தும் உணவளிப்பவன் யார்? செவிப்புலனையும், பார்வைகளையும் தன் கட்டுப்பாட்டில் வைத்திருப்பவன் யார்? உயிரற்றதிலிருந்து உயிருள்ளதையும், உயிருள்ளதிலிருந்து உயிரற்றதையும் வெளிப்படுத்துபவன் யார்? காரியங்களை நிர்வகிப்பவன் யார்?&quot; என்று கேட்பீராக! அவர்கள், 'அல்லாஹ்' என்றே கூறுவார்கள். &quot;(அவனை) அஞ்ச மாட்டீர்களா?&quot; என்று கேட்பீராக!"/>
        <aya index="32"
            text="அவன்தான் அல்லாஹ்! உங்களுடைய உண்மையான இறைவன். சத்தியத்திற்குப் பிறகு வழிகேட்டைத் தவிர வேறென்ன இருக்கிறது? எங்கே திசை திருப்பப்படுகிறீர்கள்?"/>
        <aya index="33"
            text="இவ்வாறே, 'அவர்கள் இறைநம்பிக்கை கொள்ள மாட்டார்கள்' என்ற உமது இறைவனின் வாக்கு, பாவிகள்மீது உறுதியாகி விட்டது."/>
        <aya index="34"
            text="&quot;படைப்பைத் தொடங்கி, (அது அழிந்த) பின்னர் அதை மறுபடியும் படைப்பவர் உங்கள் இணைக் கடவுள்களில் யாரேனும் உள்ளனரா?&quot; என்று கேட்பீராக! &quot;அல்லாஹ்வே படைப்பைத் தொடங்கிப் பின்னர் அதை மறுபடியும் படைக்கிறான். நீங்கள் எங்கே திசை திருப்பப்படுகிறீர்கள்?&quot; என்று கேட்பீராக!"/>
        <aya index="35"
            text="&quot;சத்தியத்திற்கு வழிகாட்டுபவர் உங்கள் இணைக் கடவுள்களில் யாரேனும் உள்ளனரா?&quot; என்று கேட்பீராக! &quot;அல்லாஹ்வே சத்தியத்திற்கு வழிகாட்டுகிறான். சத்தியத்திற்கு வழிகாட்டுபவன் பின்பற்றத் தகுதியானவனா? அல்லது வழிகாட்டப்பட்டாலே தவிர தானாகவே வழியை அறியாதவன் பின்பற்றத் தகுதியானவனா? உங்களுக்கு என்ன நேர்ந்தது? நீங்கள் எப்படித் தீர்ப்பளிக்கிறீர்கள்?&quot; என்றும் கேட்பீராக!"/>
        <aya index="36"
            text="அவர்களில் பெரும்பாலோர் ஊகத்தையே பின்பற்றுகின்றனர். உண்மையை அறிவதற்கு ஊகம் சிறிதும் பயன் தராது. அவர்கள் செய்பவற்றை அல்லாஹ் நன்கறிந்தவன்."/>
        <aya index="37"
            text="இந்தக் குர்ஆன் அல்லாஹ்வை அல்லாதவர்களால் கற்பனை செய்யப்பட்டதல்ல! மாறாக, இது தனக்கு முன்னுள்ளவற்றை உண்மைப்படுத்துவதாகவும், வேதத்தை விவரிப்பதாகவும் உள்ளது. அகிலங்களின் இறைவனிடமிருந்து வந்துள்ள இதில் எந்தச் சந்தேகமும் இல்லை."/>
        <aya index="38"
            text="அவர் இதைச் சுயமாகக் கூறி விட்டார் என்று அவர்கள் கூறுகிறார்களா? &quot;நீங்கள் உண்மையாளர்களாக இருந்தால், இதுபோன்ற ஓர் அத்தியாயத்தைக் கொண்டு வாருங்கள்! அல்லாஹ்வையன்றி உங்களால் முடிந்த எவரையும் அழைத்துக் கொள்ளுங்கள்!&quot; என்று (நபியே!) கூறுவீராக!"/>
        <aya index="39"
            text="இ(வ்வேதத்)தைப் பற்றிய அறிவை அவர்கள் முழுமையாக அறியாததாலும், இதன் விளைவு அவர்களிடம் வராததாலும் அவர்கள் பொய்யெனக் கூறுகின்றனர். இவ்வாறே அவர்களுக்கு முன்பிருந்தோரும் பொய்யெனக் கூறினர். அநியாயக்காரர்களின் முடிவு எவ்வாறு இருந்தது என்பதைக் கவனிப்பீராக!"/>
        <aya index="40"
            text="அவர்களில் இ(வ்வேதத்)தை நம்பிக்கை கொள்வோரும் உள்ளனர்; இதை நம்பிக்கை கொள்ளாதோரும் உள்ளனர். உமது இறைவன், குழப்பவாதிகளை நன்கறிந்தவன்."/>
        <aya index="41"
            text="(நபியே!) அவர்கள் உம்மைப் பொய்யரெனக் கூறினால் &quot;என் செயல் எனக்குரியது! உங்களுடைய செயல் உங்களுக்குரியது. நான் செய்வதை விட்டும் நீங்கள் விலகியவர்கள். நீங்கள் செய்வதை விட்டும் நான் விலகியவன்&quot; என்று கூறுவீராக!"/>
        <aya index="42"
            text="உம்மிடம் செவியேற்போரும் அவர்களில் இருக்கின்றனர். அவர்கள் விளங்கிக் கொள்ளாதவர்களாக இருந்தாலும் அச்செவிடர்களை உம்மால் செவியேற்கச் செய்ய முடியுமா?"/>
        <aya index="43"
            text="உம்மைப் பார்ப்போரும் அவர்களில் இருக்கின்றனர். அவர்கள் (சிந்தித்துப்) பார்க்காதவர்களாக இருந்தாலும் அக்குருடர்களுக்கு உம்மால் நேர்வழி காட்ட முடியுமா?"/>
        <aya index="44"
            text="மனிதர்களுக்கு அல்லாஹ் சிறிதும் அநியாயம் செய்ய மாட்டான். எனினும் மனிதர்கள் தமக்குத் தாமே அநியாயம் செய்து கொள்கின்றனர்."/>
        <aya index="45"
            text="அவர்களை அவன் ஒன்றுதிரட்டும் நாளில், பகலின் சிறிது நேரமே தவிர அவர்கள் (உலகில்) வசிக்காததைப் போன்று இருப்பார்கள். தமக்கிடையே ஒருவரையொருவர் அறிந்து கொள்வார்கள். அல்லாஹ்வைச் சந்திப்பதைப் பொய்யெனக் கூறியோர் நஷ்டமடைந்து விட்டனர். அவர்கள் நேர்வழி பெற்றவர்களாக இருக்கவில்லை."/>
        <aya index="46"
            text="அவர்களுக்கு நாம் வாக்களித்ததில் சிலவற்றை உமக்குக் காண்பித்தாலோ, அல்லது உம்மை நாம் கைப்பற்றி விட்டாலோ, அவர்கள் நம்மிடமே திரும்பிவர வேண்டியுள்ளது. மேலும், அவர்கள் செய்வதற்கு அல்லாஹ்வே சாட்சியாவான்."/>
        <aya index="47"
            text="ஒவ்வொரு சமுதாயத்திற்கும் ஒரு தூதர் உண்டு. அவர்களின் தூதர் வரும்போது அவர்களுக்கிடையே நீதியான முறையில் தீர்ப்பளிக்கப்படும். அவர்கள் அநியாயம் செய்யப்பட மாட்டார்கள்."/>
        <aya index="48"
            text="&quot;நீங்கள் உண்மையாளர்களாக இருந்தால் இந்த வாக்குறுதி எப்போது (நிகழும்)?&quot; என அவர்கள் கேட்கின்றனர்."/>
        <aya index="49"
            text="&quot;அல்லாஹ் நாடியதைத் தவிர எனக்கு நானே எந்த நன்மையோ, தீமையோ செய்வதற்கு நான் சக்தி பெற மாட்டேன். ஒவ்வொரு சமுதாயத்திற்கும் ஒரு தவணை உள்ளது. அவர்களின் தவணைக்காலம் வரும்போது சற்று நேரம்கூடப் பிந்தவும் மாட்டார்கள்; முந்தவும் மாட்டார்கள்&quot; என்று (நபியே) கூறுவீராக!"/>
        <aya index="50"
            text="&quot;அவனது தண்டனை இரவிலோ, பகலிலோ உங்களிடம் வந்து விட்டால் (என்ன செய்வீர்கள்) என்பதை எனக்குத் தெரிவியுங்கள். இந்தக் குற்றவாளிகள் அவனிடம் எதை அவசரமாகத் தேடுகின்றனர்?&quot; என்று கேட்பீராக!"/>
        <aya index="51"
            text="பின்னர் அது நிகழ்ந்ததும், &quot;இப்போதுதான் அதை நம்புகிறீர்களா? இதைத்தான் நீங்கள் அவசரமாகத் தேடிக் கொண்டிருந்தீர்கள்&quot; (என்று சொல்லப்படும்.)"/>
        <aya index="52"
            text="பிறகு, &quot;நிலையான வேதனையை அனுபவியுங்கள்! நீங்கள் சம்பாதித்ததற்காகவே தவிர (வேறு எதற்கும்) கூலி கொடுக்கப்படுகிறீர்களா?&quot; என்று அநியாயக்காரர்களிடம் கூறப்படும்."/>
        <aya index="53"
            text="&quot;(மறுமை நாளான) அது உண்மையா?&quot; என்ற விபரத்தை (நபியே!) உம்மிடம் கேட்கின்றனர். &quot;ஆம்! எனது இறைவன்மீது சத்தியமாக அது உண்மைதான். நீங்கள் தப்பிப்போர் அல்ல!&quot; என்று கூறுவீராக!"/>
        <aya index="54"
            text="அநியாயம் செய்த ஒவ்வொருவருக்கும் பூமியிலுள்ள அனைத்தும் சொந்தமாக இருந்தாலும் அதை அவர்கள் ஈடாகக் கொடுத்து விடுவார்கள். அவர்கள் வேதனையைக் காணும்போது கவலையை மறைத்துக் கொள்வார்கள். அவர்களுக்கிடையே நீதியான முறையில் தீர்ப்பு வழங்கப்படும். அவர்கள் அநியாயம் செய்யப்பட மாட்டார்கள்."/>
        <aya index="55"
            text="வானங்களிலும் பூமியிலும் உள்ளவை அல்லாஹ்வுக்கே உரியவை என்பதை அறிந்து கொள்ளுங்கள்! அல்லாஹ்வின் வாக்குறுதி உண்மையானது என்பதையும் அறிந்து கொள்ளுங்கள்! எனினும் அவர்களில் பெரும்பாலோர் அறிய மாட்டார்கள்."/>
        <aya index="56"
            text="அவன் உயிர்ப்பிக்கிறான்; மரணிக்க வைக்கிறான். மேலும் அவனிடமே திரும்பக் கொண்டு செல்லப்படுவீர்கள்."/>
        <aya index="57"
            text="மனிதர்களே! உங்கள் இறைவனிடமிருந்து அறிவுரையும், உள்ளங்களில் உள்ளவற்றுக்கு நிவாரணமும், இறைநம்பிக்கையாளர்களுக்கு நேர்வழியும், அருளும் உங்களிடம் வந்துவிட்டது."/>
        <aya index="58"
            text="&quot;அல்லாஹ்வின் அருள் மற்றும் கருணை ஆகிய இவற்றைக் கொண்டு அவர்கள் மகிழ்ச்சியடையட்டும். இது அவர்கள் சேர்த்து வைத்திருப்பதைவிட மிகச் சிறந்தது&quot; என்று கூறுவீராக!"/>
        <aya index="59"
            text="&quot;அல்லாஹ் உங்களுக்கு இறக்கியுள்ள உணவுகளில் தடுக்கப் பட்டதாகவும், அனுமதிக்கப்பட்டதாகவும் நீங்களாகவே ஏற்படுத்திக் கொண்டீர்கள் என்பதைச் சிந்தித்தீர்களா?&quot; என்று கேட்பீராக! &quot;அல்லாஹ் உங்களுக்கு அனுமதி கொடுத்தானா? அல்லது நீங்கள் அல்லாஹ்வின்மீது புனைந்து கூறுகிறீர்களா?&quot; என்றும் கேட்பீராக!"/>
        <aya index="60"
            text="அல்லாஹ்வின்மீது பொய்யைப் புனைந்து கூறுவோருக்கு, மறுமை நாளைப் பற்றிய எண்ணம்தான் என்ன? மனிதர்கள்மீது அல்லாஹ் அருளுடையவன். எனினும் அவர்களில் பெரும்பாலோர் நன்றி செலுத்துவதில்லை."/>
        <aya index="61"
            text="நீர் எந்த நிலையில் இருந்தாலும், குர்ஆனிலிருந்து நீர் எதை ஓதினாலும், நீங்கள் எந்தச் செயலைச் செய்தாலும் நீங்கள் அதில் ஈடுபடும்போது நாம் உங்களைக் கவனிக்காமல் இருப்பதில்லை. பூமியிலோ, வானத்திலோ உள்ளவற்றில் அணு அளவாயினும் அது உமது இறைவனை விட்டும் மறையாது. அதைவிடச் சிறிதோ, பெரிதோ தெளிவான பதிவேட்டில் இல்லாமல் இல்லை."/>
        <aya index="62"
            text="அறிந்து கொள்ளுங்கள்! அல்லாஹ்வின் நேசர்களுக்கு எந்த அச்சமும் இல்லை; அவர்கள் கவலைப்படவும் மாட்டார்கள்."/>
        <aya index="63" text="அவர்கள் இறைநம்பிக்கை கொண்டு, இறையச்சமுடையோராகவும் இருப்பார்கள்."/>
        <aya index="64"
            text="அவர்களுக்கே இவ்வுலக வாழ்விலும் மறுமையிலும் நற்செய்தி உள்ளது. அல்லாஹ்வின் வார்த்தைகளில் எவ்வித மாற்றமுமில்லை. இதுவே மகத்தான வெற்றியாகும்."/>
        <aya index="65"
            text="(நபியே!) இவர்களுடைய பேச்சு உமக்குக் கவலையளிக்க வேண்டாம். கண்ணியம் அனைத்தும் அல்லாஹ்வுக்கே உரியன. அவன் செவியேற்பவன்; நன்கறிந்தவன்."/>
        <aya index="66"
            text="அறிந்து கொள்ளுங்கள்! வானங்களில் உள்ளவர்களும், பூமியில் உள்ளவர்களும் அல்லாஹ்வுக்கே உரியவர்கள். அல்லாஹ்வையன்றி வேறு கடவுள்களைப் பிரார்த்திப்போர் எதைப் பின்பற்றுகின்றனர்? அவர்கள் ஊகத்தையே பின்பற்றுகின்றனர். அவர்கள் பொய்யுரைப்போர் தவிர வேறில்லை."/>
        <aya index="67"
            text="அவனே, இரவை அதில் நீங்கள் நிம்மதி பெறுவதற்காகவும், பகலைப் பார்ப்பதற்குரியதாகவும் ஆக்கினான். செவியுறும் சமுதாயத்திற்கு இதில் சான்றுகள் உள்ளன."/>
        <aya index="68"
            text="&quot;அல்லாஹ் மகனை ஏற்படுத்திக் கொண்டான்&quot; என்று கூறுகின்றனர். இதற்கு உங்களிடம் எந்த ஆதாரமும் இல்லை. அவன் தூயவன். அவன் தேவைகளற்றவன். வானங்களில் உள்ளவையும் பூமியில் உள்ளவையும் அவனுக்கே உரியன. நீங்கள் அறியாதவற்றை அல்லாஹ்வின்மீது பொய்யாகக் கூறுகிறீர்களா?"/>
        <aya index="69"
            text="&quot;அல்லாஹ்வின்மீது பொய்யைப் புனைந்து கூறுவோர் வெற்றி பெற மாட்டார்கள்&quot; என்று கூறுவீராக!"/>
        <aya index="70"
            text="இவ்வுலகில் (அவர்களுக்கு) இன்பம் உண்டு. பின்னர் அவர்கள் நம்மிடமே திரும்பிவர வேண்டியுள்ளது. அவர்கள் இறைமறுப்பாளர்களாக இருந்ததால் அவர்களைக் கடும் வேதனையைச் சுவைக்கச் செய்வோம்."/>
        <aya index="71"
            text="நூஹுடைய செய்தியை அவர்களுக்கு எடுத்துரைப்பீராக! &quot;என் சமுதாயத்தினரே! நான் (நபியாக) இருப்பதும், அல்லாஹ்வின் வசனங்களைக் கொண்டு நான் அறிவுரை கூறுவதும் உங்களுக்குப் பாரமாக இருந்தால், நான் அல்லாஹ்வின்மீதே நம்பிக்கை வைத்துள்ளேன். எனவே, உங்கள் கடவுள்களுடன் சேர்ந்து உங்கள் காரியத்தை முடிவு செய்யுங்கள்! அதன்பின் உங்கள் காரியம் உங்களிடம் மறைமுகமாகவும் இருக்க வேண்டாம். அதன் பின்னர் எனக்கு முடிவு கட்டுங்கள்! எனக்கு எந்த அவகாசமும் அளிக்காதீர்கள்!&quot; என்று அவர் தனது சமுதாயத்திடம் கூறியதை நினைவூட்டுவீராக!"/>
        <aya index="72"
            text="&quot;நீங்கள் புறக்கணித்தால், நான் உங்களிடம் எந்தக் கூலியும் கேட்கவில்லை. எனது கூலி அல்லாஹ்விடமே தவிர (வேறு யாரிடமும்) இல்லை. நான் முஸ்லிம்களில் ஒருவனாக இருக்குமாறு ஏவப்பட்டுள்ளேன்&quot; (என்றும் நூஹ் கூறினார்.)"/>
        <aya index="73"
            text="அவர்கள், அவரைப் பொய்யரெனக் கூறினர். எனவே அவரையும், அவருடன் இருந்தவர்களையும் கப்பலில் காப்பாற்றி, அவர்களைத் தலைமுறையினராக ஆக்கினோம். நமது சான்றுகளைப் பொய்யெனக் கூறியோரை மூழ்கடித்தோம். எச்சரிக்கப்பட்டோரின் முடிவு எவ்வாறு இருந்தது என்பதைக் கவனிப்பீராக!"/>
        <aya index="74"
            text="அவருக்குப் பின் தூதர்களை அவர்களுக்குரிய சமுதாயத்திற்கு அனுப்பினோம். அவர்கள் தெளிவான சான்றுகளை அவர்களிடம் கொண்டு வந்தனர். ஆயினும் ஏற்கனவே அவர்கள் அதைப் பொய்யெனக் கூறிக் கொண்டிருந்ததால் இறைநம்பிக்கை கொள்பவர்களாக இருக்கவில்லை. இவ்வாறே, வரம்புமீறுவோரின் உள்ளங்களில் நாம் முத்திரையிடுகிறோம்."/>
        <aya index="75"
            text="அவர்களுக்குப் பிறகு மூஸாவையும், ஹாரூனையும் நமது சான்றுகளுடன் ஃபிர்அவ்ன் மற்றும் அவனது பிரமுகர்களிடம் அனுப்பினோம். ஆனால் அவர்கள் கர்வம் கொண்டனர். அவர்கள் குற்றம் புரியும் கூட்டமாக இருந்தனர்."/>
        <aya index="76"
            text="அவர்களுக்கு நம்மிடமிருந்து உண்மை வந்தபோது &quot;இது பகிரங்கமான சூனியமே!&quot; என்று அவர்கள் கூறினர்."/>
        <aya index="77"
            text="&quot;உங்களிடம் உண்மை வந்தபோது அதைப் பற்றி, 'இது சூனியம்' என்று கூறுகிறீர்களா? சூனியக்காரர்கள் வெற்றி பெற மாட்டார்கள்&quot; என்று மூஸா கூறினார்."/>
        <aya index="78"
            text="&quot;எங்களுடைய முன்னோரை எதில் நாங்கள் கண்டோமோ அதனைவிட்டும் எங்களைத் திசை திருப்பவும், உங்கள் இருவருக்கும் இப்பூமியில் செல்வாக்கு கிடைக்க வேண்டும் என்பதற்காகவும் நீர் எங்களிடம் வந்திருக்கிறீரா? உங்களிருவரையும் நாங்கள் நம்பவே மாட்டோம்&quot; என அவர்கள் கூறினர்."/>
        <aya index="79"
            text="&quot;நன்கு அறிந்த சூனியக்காரர்கள் அனைவரையும் என்னிடம் அழைத்து வாருங்கள்!&quot; என்று ஃபிர்அவ்ன் கூறினான்."/>
        <aya index="80"
            text="சூனியக்காரர்கள் வந்தபோது அவர்களிடம், &quot;நீங்கள் போட வேண்டியதைப் போடுங்கள்!&quot; என மூஸா கூறினார்."/>
        <aya index="81"
            text="அவர்கள் போட்டபோது &quot;நீங்கள் கொண்டு வந்தவை சூனியமே! அதை அல்லாஹ் அழிப்பான். குழப்பம் செய்வோரின் செயலை அல்லாஹ் சீராக்க மாட்டான்&quot; என மூஸா கூறினார்."/>
        <aya index="82"
            text="குற்றவாளிகள் வெறுத்தாலும் அல்லாஹ் தனது கட்டளைகள் மூலம் உண்மையை உறுதிப்படுத்துகிறான்."/>
        <aya index="83"
            text="தங்களை ஃபிர்அவ்ன் துன்புறுத்துவான் என அவன்மீதும், அவனது பிரமுகர்கள்மீதும் கொண்ட அச்சத்தால் மூஸாவின் சமுதாயத்தில் ஒரு பிரிவினரைத் தவிர மற்றவர்கள் அவரை நம்பிக்கை கொள்ளவில்லை. ஏனெனில் ஃபிர்அவ்ன் அப்பூமியில் ஆணவக்காரனாகவும், வரம்பு மீறுவோரில் ஒருவனாகவும் இருந்தான்."/>
        <aya index="84"
            text="&quot;என் சமுதாயத்தினரே! நீங்கள் அல்லாஹ்வின்மீது நம்பிக்கை கொண்டு, நீங்கள் முஸ்லிம்களாகவும் இருந்தால் அவன்மீதே நம்பிக்கை வையுங்கள்!&quot; என்று மூஸா கூறினார்."/>
        <aya index="85, 86"
            text="&quot;நாங்கள் அல்லாஹ்வின்மீதே நம்பிக்கை வைத்துள்ளோம். எங்கள் இறைவனே! அநியாயக்காரக் கூட்டத்தின் மூலம் சோதிக்கப்படுவோராக எங்களை ஆக்கி விடாதே! இறைமறுப்பாளர்களின் கூட்டத்தாரிடமிருந்து உன் அருளால் எங்களைக் காப்பாற்றுவாயாக&quot; என்று அவர்கள் பிரார்த்தித்தனர்."/>
        <aya index="87"
            text="&quot;நீங்கள் இருவரும் உங்கள் சமுதாயத்திற்காக எகிப்தில் வீடுகளை அமைத்துக் கொடுங்கள்! உங்கள் வீடுகளை முன்னோக்குவதாக ஆக்கிக் கொள்ளுங்கள்! தொழுகையை நிலைநிறுத்துங்கள்! இறைநம்பிக்கையாளர்களுக்கு நற்செய்தி கூறுவீராக!&quot; என மூஸாவுக்கும், அவரது சகோதரருக்கும் அறிவித்தோம்."/>
        <aya index="88"
            text="&quot;எங்கள் இறைவனே! ஃபிர்அவ்னுக்கும், அவனது பிரமுகர்களுக்கும் அலங்காரத்தையும், செல்வங்களையும் இவ்வுலக வாழ்வில் வழங்கியுள்ளாய். எங்கள் இறைவனே! இதனால் அவர்கள் உன் பாதையை விட்டும் (தடுத்து) வழிகெடுக்கிறார்கள். எங்கள் இறைவனே! அவர்களின் செல்வங்களை அழிப்பாயாக! அவர்களின் உள்ளங்களை இறுகச் செய்வாயாக! துன்புறுத்தும் வேதனையை அவர்கள் காணும்வரை இறைநம்பிக்கை கொள்ள மாட்டார்கள்&quot; என மூஸா கூறினார்."/>
        <aya index="89"
            text="&quot;உங்கள் இருவரின் பிரார்த்தனையும் ஒப்புக் கொள்ளப்பட்டது. நீங்கள் இருவரும் உறுதியாக இருங்கள்! அறியாதவர்களின் பாதையைப் பின்பற்றி விடாதீர்கள்!&quot; என அவன் பதிலளித்தான்."/>
        <aya index="90"
            text="இஸ்ராயீலின் வழித்தோன்றல்களைக் கடல் கடந்து செல்ல வைத்தோம். அவர்களை ஃபிர்அவ்னும், அவனது படைகளும் வரம்புமீறிப் பகைமையுடன் பின்தொடர்ந்தனர். இறுதியில் அவன் மூழ்கத் தொடங்கியபோது &quot;இஸ்ராயீலின் வழித்தோன்றல்கள் யார்மீது நம்பிக்கை கொண்டார்களோ அவனைத் தவிர வேறு கடவுள் இல்லை என நானும் நம்பிக்கை கொண்டேன். நான் முஸ்லிம்களில் உள்ளவன்&quot; என்று கூறினான்.249"/>
        <aya index="91"
            text="&quot;இப்பொழுதா (நீ நம்புகிறாய்?) இதற்கு முன்பு நீ மாறு செய்தாய்! மேலும் குழப்பவாதிகளுள் ஒருவனாக இருந்தாய்!&quot;"/>
        <aya index="92"
            text="&quot;உனக்குப் பின்னுள்ளவர்களுக்குச் சான்றாக நீ ஆவதற்காக இன்றைய தினம் உன்னை, உன் உடலுடன் கரையில் போடுவோம். மனிதர்களில் பெரும்பாலோர் நமது சான்றுகளில் அலட்சியமாக உள்ளனர்&quot; (என்று இறைவன் கூறினான்)"/>
        <aya index="93"
            text="இஸ்ராயீலின் வழித்தோன்றல்களை நல்லதோர் இடத்தில் குடியேறச் செய்து, தூய்மையானவற்றை அவர்களுக்கு உணவாக அளித்தோம். தமக்கு அறிவு வரும் வரை அவர்கள் கருத்து வேறுபாடு கொள்ளவில்லை. அவர்கள் எதில் கருத்து வேறுபாடு கொண்டார்களோ அதுபற்றி உமது இறைவன் மறுமை நாளில் அவர்களுக்கிடையே தீர்ப்பளிப்பான்."/>
        <aya index="94"
            text="(நபியே!) உமக்கு நாம் இறக்கி வைத்ததில் நீர் சந்தேகத்தில் இருந்தால், உமக்கு முன்னரே வேதத்தைப் படித்துக் கொண்டிருப்பவர்களிடம் கேட்பீராக! இந்த உண்மை உமது இறைவனிடமிருந்து உம்மிடம் வந்துள்ளது. எனவே, நீர் சந்தேகம் கொள்வோருள் ஒருவராக ஆகி விடாதீர்!"/>
        <aya index="95"
            text="அல்லாஹ்வின் வசனங்களைப் பொய்யெனக் கூறுவோரில் ஒருவராக நீர் ஆகிவிட வேண்டாம். அவ்வாறாயின் நஷ்டமடைந்தவர்களில் ஒருவராகி விடுவீர்."/>
        <aya index="96, 97"
            text="உமது இறைவனின் வாக்கு யார்மீது உறுதியாகி விட்டதோ, அவர்களிடம் சான்றுகள் அனைத்தும் வந்தாலும், துன்புறுத்தும் வேதனையை அவர்கள் பார்க்கின்ற வரை இறைநம்பிக்கை கொள்ள மாட்டார்கள்."/>
        <aya index="98"
            text="(வேதனை வரும் முன்) இறைநம்பிக்கை கொண்டு, அந்த நம்பிக்கை அவர்களுக்குப் பயனளித்த (யூனுஸின் சமுதாயத்தைப் போல்) எந்த ஊராவது இருந்திருக்கக் கூடாதா? எனினும், யூனுஸின் சமுதாயத்தினர் இறைநம்பிக்கை கொண்டபோது, இவ்வுலக வாழ்வில் இழிவு தரும் வேதனையை அவர்களை விட்டும் அகற்றினோம். குறிப்பிட்ட காலம்வரை அவர்களைச் சுகம் அனுபவிக்கச் செய்தோம்."/>
        <aya index="99"
            text="உம் இறைவன் நாடியிருந்தால் பூமியில் இருக்கும் அனைவரும் ஒட்டுமொத்தமாக இறைநம்பிக்கை கொண்டிருப்பார்கள். எனவே, மனிதர்கள் இறைநம்பிக்கையாளர்கள் ஆவதற்காக அவர்களை நீர் கட்டாயப்படுத்துவீரா?"/>
        <aya index="100"
            text="அல்லாஹ்வின் நாட்டமின்றி யாரும் இறைநம்பிக்கை கொள்ள முடியாது. (வேதத்தை) விளங்கிக் கொள்ளாதோருக்கு அவன் தண்டனை வழங்குவான்."/>
        <aya index="101"
            text="&quot;வானங்களிலும் பூமியிலும் என்ன இருக்கிறது என்பதைச் சிந்தியுங்கள்!&quot; என்று கூறுவீராக! சான்றுகளும் எச்சரிக்கைகளும் இறைநம்பிக்கை கொள்ளாத கூட்டத்திற்குப் பயனளிக்காது."/>
        <aya index="102"
            text="தமக்கு முன் சென்றோருக்கு ஏற்பட்ட (வேதனை) நாட்களைப் போன்றே தவிர (வேறெதையும்) அவர்கள் எதிர்பார்க்கிறார்களா? &quot;எதிர்பாருங்கள்! நானும் உங்களுடன் எதிர்பார்ப்பவர்களுள் ஒருவனாக இருக்கிறேன்&quot; என்று கூறுவீராக!"/>
        <aya index="103"
            text="பின்னர் நமது தூதர்களையும், இறைநம்பிக்கை கொண்டோரையும் காப்பாற்றுவோம். இவ்வாறே, இறைநம்பிக்கையாளர்களைக் காப்பாற்றுவது நமது கடமையாகும்."/>
        <aya index="104"
            text="&quot;மனிதர்களே! எனது மார்க்கத்தில் நீங்கள் சந்தேகத்தில் இருந்தால், அல்லாஹ்வையன்றி நீங்கள் வணங்குவதை நான் வணங்க மாட்டேன். மாறாக, உங்களைக் கைப்பற்றுபவனாகிய அல்லாஹ்வையே வணங்குவேன். நான் இறைநம்பிக்கையாளர்களுள் ஒருவனாக ஆகி விடுமாறு ஏவப்பட்டுள்ளேன்&quot; என்று கூறுவீராக!"/>
        <aya index="105"
            text="சத்திய நெறியில் நின்று, இம்மார்க்கத்தில் உமது முகத்தை நிலைபெறச் செய்வீராக! நீர் இணைவைப்போருள் ஒருவராக ஆகிவிடாதீர்!"/>
        <aya index="106"
            text="அல்லாஹ்வை விட்டுவிட்டு, உமக்கு நன்மையோ, தீமையோ செய்ய இயலாதவற்றை நீர் பிரார்த்திக்காதீர்! அவ்வாறு நீர் செய்தால் அப்போது அநியாயக்காரர்களில் ஒருவராகி விடுவீர்!"/>
        <aya index="107"
            text="அல்லாஹ் உமக்கு ஏதேனும் துன்பத்தை ஏற்படுத்தினால் அதை நீக்குபவன் அவனைத் தவிர யாருமில்லை. அவன் உமக்கு ஒரு நன்மையை நாடினால் அவனது அருளைத் தடுப்பவர் யாருமில்லை. தனது அடியார்களில் தான் நாடியோருக்கு அதை வழங்குகிறான். அவன் மன்னிப்புமிக்கவன்; நிகரிலா அன்பாளன்."/>
        <aya index="108"
            text="&quot;மனிதர்களே! உங்கள் இறைவனிடமிருந்து சத்தியம் உங்களிடம் வந்து விட்டது. நேர்வழியில் செல்பவர் தனக்காகவே நேர்வழியில் செல்கிறார். வழிகேட்டில் செல்பவர் தனக்கு எதிராகவே வழிகேட்டில் செல்கிறார். நான் உங்களுக்குப் பொறுப்பாளன் அல்ல!&quot; என்று (நபியே!) கூறுவீராக!"/>
        <aya index="109"
            text="(நபியே!) உமக்கு அறிவிக்கப்படுபவற்றையே பின்பற்றுவீராக! அல்லாஹ் தீர்ப்பு வழங்கும்வரை பொறுமையை மேற்கொள்வீராக! அவன் தீர்ப்பளிப்போரில் மிகச் சிறந்தவன்."/>
    </sura>
    <sura index="11" name="">
        <aya index="1"
            text="அலிஃப், லாம், ரா. (இது) வேதம். நன்கறிந்த நுண்ணறிவாளனால் இதன் வசனங்கள் உறுதி செய்யப்பட்டு, பின்னர் தெளிவாக்கப்பட்டுள்ளது."/>
        <aya index="2"
            text="&quot;அல்லாஹ்வைத் தவிர (யாரையும்) நீங்கள் வணங்கக் கூடாது. நான் அவனிடமிருந்து உங்களுக்கு எச்சரிப்பவனாகவும், நற்செய்தி கூறுபவனாகவும் இருக்கிறேன்&quot; (என்று நபியே கூறுவீராக!)"/>
        <aya index="3"
            text="&quot;உங்கள் இறைவனிடம் பாவ மன்னிப்புக் கோரி, அவன் பக்கம் திரும்புங்கள்! குறிப்பிட்ட தவணைவரை அவன் உங்களுக்கு அழகிய வாழ்க்கை வசதிகளை ஏற்படுத்துவான். நற்செயல்களை உடைய ஒவ்வொருவருக்கும் தனது அருளை வழங்குவான். நீங்கள் புறக்கணித்தால் மாபெரும் நாளின் வேதனையை உங்கள் விஷயத்தில் நான் அஞ்சுகிறேன்&quot; (என்றும் கூறுவீராக!)"/>
        <aya index="4"
            text="நீங்கள் அல்லாஹ்விடமே திரும்பிச் செல்ல வேண்டியுள்ளது. ஒவ்வொரு பொருளின்மீதும் அவன் ஆற்றலுடையவன்."/>
        <aya index="5"
            text="அறிந்து கொள்ளுங்கள்! அவனிடமிருந்து மறைப்பதற்காக அவர்கள் தமது நெஞ்சங்களைத் திருப்பிக் கொள்கின்றனர். அறிந்து கொள்ளுங்கள்! அவர்கள் தமது ஆடைகளால் போர்த்திக் கொண்டாலும் அவர்கள் மறைப்பதையும், பகிரங்கப்படுத்துவதையும் அவன் அறிகிறான். உள்ளங்களில் உள்ளவற்றை அவன் நன்கறிந்தவன்.250"/>
        <aya index="6"
            text="உணவளிப்பதற்கு அல்லாஹ் பொறுப்பேற்றுக் கொள்ளாத எந்த உயிரினமும் பூமியில் இல்லை. அதன் தங்குமிடத்தையும், அது ஒப்படைக்கப்படும் இடத்தையும் அவன் அறிகிறான். அனைத்தும் தெளிவான ஏட்டில் உள்ளன."/>
        <aya index="7"
            text="அவனே வானங்களையும், பூமியையும் ஆறு நாட்களில் படைத்தான். அவனது அர்ஷ் தண்ணீரின்மீது இருந்தது. உங்களில் அழகிய செயலுக்குரியவர் யார் என்பதைச் சோதிப்பதற்காக (உங்களைப் படைத்தான்.) &quot;நீங்கள் மரணத்திற்குப் பின் உயிர்ப்பித்து எழுப்பப்படுவீர்கள்&quot; என்று நீர் கூறினால் &quot;இது பகிரங்கமான சூனியத்தைத் தவிர வேறில்லை&quot; என்று இறைமறுப்பாளர்கள் கூறுகின்றனர்.251"/>
        <aya index="8"
            text="அவர்களுக்கான தண்டனையை ஒரு குறிப்பிட்ட காலம்வரை பிற்படுத்தினால் &quot;அதைத் தடுத்து நிறுத்தியது எது?&quot; என்று கேட்கின்றனர். அறிந்து கொள்ளுங்கள்! அது அவர்களிடம் வரும் நாளில் அவர்களை விட்டும் திருப்பப்படாது. அவர்கள் எதைக் கேலி செய்து கொண்டிருந்தார்களோ அது அவர்களைச் சுற்றி வளைத்துக் கொள்ளும்."/>
        <aya index="9"
            text="நமது அருளை மனிதனுக்குச் சுவைக்கச் செய்து, பின்னர் அவனிடமிருந்து அதை நாம் பறித்து விட்டால் அவன் விரக்தியடைந்து, நன்றி கெட்டவனாகி விடுகிறான்."/>
        <aya index="10"
            text="அவனுக்கு ஏற்பட்ட துன்பத்திற்குப் பின், அருளை நாம் சுவைக்கச் செய்தால் &quot;என்னை விட்டும் துன்பங்கள் நீங்கி விட்டன&quot; என்று கூறுகிறான். அவன் மகிழ்ச்சியடைந்து ஆணவம் கொள்கிறான்."/>
        <aya index="11"
            text="பொறுமையை மேற்கொண்டு, நற்செயல்கள் செய்வோரைத் தவிர! அவர்களுக்கே மன்னிப்பும், பெரும் கூலியும் உண்டு."/>
        <aya index="12"
            text="&quot;இவருக்கு ஒரு கருவூலம் இறக்கப்பட்டிருக்க வேண்டாமா? அல்லது இவருடன் ஒரு வானவர் வந்திருக்க வேண்டாமா?&quot; என்று அவர்கள் கூறுவதால் (நபியே!) உமக்கு அறிவிக்கப்படுவதில் சிலவற்றை நீர் விட்டுவிடுவீர் போலும். அதனால் உமது உள்ளம் நெருக்கடிக்கு உள்ளாகலாம். நீர் எச்சரிப்பவர் மட்டுமே! ஒவ்வொன்றுக்கும் அல்லாஹ்வே பொறுப்பாளன்."/>
        <aya index="13"
            text="&quot;இவர் இதைப் புனைந்து சொல்கிறார்&quot; என அவர்கள் கூறுகிறார்களா? &quot;நீங்கள் உண்மையாளர்களாக இருந்தால் புனையப்பட்ட பத்து அத்தியாயங்களை இதேபோன்று கொண்டு வாருங்கள்! அல்லாஹ்வையன்றி உங்களுக்குச் சாத்தியமானவர்களை (உதவிக்கு) அழைத்துக் கொள்ளுங்கள்!&quot; என்று (நபியே!) கூறுவீராக!"/>
        <aya index="14"
            text="அவர்கள் உங்களுக்குப் பதிலளிக்காவிட்டால், 'இது அல்லாஹ்வின் ஞானத்தால் அருளப்பட்டது; அவனைத் தவிர எந்தக் கடவுளும் இல்லை' என்பதை அறிந்து கொள்ளுங்கள்! எனவே நீங்கள் கட்டுப்படுகிறீர்களா? (என்று கேட்பீராக!)"/>
        <aya index="15"
            text="யார் இவ்வுலக வாழ்வையும், அதன் அலங்காரத்தையும் விரும்புகிறார்களோ அவர்களின் செயல்களுக்கு இங்கே முழுமையாகக் கூலி கொடுப்போம். அவர்கள் அதில் குறைவு செய்யப்பட மாட்டார்கள்."/>
        <aya index="16"
            text="மறுமையில் அவர்களுக்கு நரக நெருப்பைத் தவிர எதுவுமில்லை. அவர்கள் உருவாக்கியவை அங்கே அழிந்து விடும். அவர்கள் செய்து கொண்டிருந்தவை வீணாகக் கூடியவையாகும்."/>
        <aya index="17"
            text="தம் இறைவனின் தெளிவான சான்றில் இருப்ப(வர் இவ்வுலக வாழ்வை விரும்புபவரைப் போன்ற)வரா? இதற்குமுன்பு மூஸாவின் வேதம் வழிகாட்டியாகவும், அருளாகவும் இருக்கும் நிலையில் அவனிடமிருந்து ஒரு சாட்சியாளர் அதனை எடுத்துரைக்கிறார். அவர்கள் அதனை நம்புகின்றனர். அக்கூட்டத்தாரில் யார் இதை மறுக்கிறாரோ அவருக்கு நரகமே வாக்களிக்கப்பட்ட இடமாகும். எனவே, இதில் நீர் சந்தேகம் கொள்ளாதீர்! இது உமது இறைவனிடமிருந்து வந்துள்ள உண்மை. எனினும் அதிகமான மக்கள் (இதன்மீது) நம்பிக்கை கொள்வதில்லை.252"/>
        <aya index="18"
            text="அல்லாஹ்வின்மீது பொய்யைப் புனைந்து கூறுபவனைவிட மிக அநியாயக்காரன் யார்? அவர்கள் தமது இறைவன் முன்பு நிறுத்தப்படுவார்கள். &quot;தமது இறைவன்மீது பொய்யுரைத்தவர்கள் இவர்கள்தான்!&quot; என்று சாட்சியாளர்கள் கூறுவார்கள். அறிந்து கொள்ளுங்கள்! அல்லாஹ்வின் சாபம் அநியாயக்காரர்கள்மீது உள்ளது.253"/>
        <aya index="19"
            text="அவர்கள் அல்லாஹ்வின் பாதையை விட்டும் தடுத்து, அதைக் கோணலாக்க முனைகின்றனர். அவர்கள்தான் மறுமையை மறுப்பவர்கள்."/>
        <aya index="20"
            text="அவர்கள் பூமியில் தப்பிப்போராக இல்லை. அல்லாஹ்வையன்றி அவர்களுக்குப் பாதுகாவலர்கள் இல்லை. அவர்களுக்கு வேதனை இரு மடங்காக்கப்படும். அவர்கள் செவியேற்கச் சக்தி பெற்றோராக இருக்கவில்லை; பார்ப்போராகவும் இருக்கவில்லை."/>
        <aya index="21"
            text="அவர்கள்தான் தமக்கே நஷ்டத்தை ஏற்படுத்திக் கொண்டவர்கள். அவர்கள் பொய்யாக உருவாக்கிக் கொண்டிருந்தவை அவர்களை விட்டும் மறைந்து விடும்."/>
        <aya index="22" text="உண்மையாகவே அவர்கள்தான் மறுமையில் மிகவும் நஷ்டமடைந்தவர்கள்."/>
        <aya index="23"
            text="யார் இறைநம்பிக்கை கொண்டு, நற்செயல்கள் செய்து, தமது இறைவனுக்குப் பணிந்து நடக்கிறார்களோ அவர்களே சொர்க்கவாசிகள். அவர்கள் அதில் நிரந்தரமாக இருப்பார்கள்."/>
        <aya index="24"
            text="இந்த இரு பிரிவினரின் எடுத்துக்காட்டு, குருடு மற்றும் செவிட்டுத் தன்மை கொண்டவனையும், பார்வை மற்றும் செவிப்புலன் கொண்டவனையும் போன்றதாகும். இவ்விரு பிரிவினரும் தன்மையால் சமமானவர்களா? சிந்திக்க மாட்டீர்களா?"/>
        <aya index="25, 26"
            text="நூஹை, அவரது சமுதாயத்திற்குத் தூதராக அனுப்பினோம். &quot;அல்லாஹ்வைத் தவிர (யாரையும்) நீங்கள் வணங்கக் கூடாது என நான் உங்களுக்குப் பகிரங்கமாக எச்சரிப்பவன். உங்கள்மீது துன்புறுத்தும் நாளின் வேதனை (ஏற்படுவது) குறித்து நான் பயப்படுகிறேன்&quot; (என்று அவர் கூறினார்.)"/>
        <aya index="27"
            text="&quot;நீர் எங்களைப் போன்ற மனிதர் என்றே நாங்கள் கருதுகிறோம். எங்களில் பார்த்தவுடனே தெரிகின்ற இழிந்தவர்களே உம்மைப் பின்பற்றக் காண்கிறோம். எங்களைவிட உங்களுக்கு எந்தச் சிறப்பும் இருப்பதாக நாங்கள் கருதவில்லை. மாறாக, உங்களைப் பொய்யர்கள் என்றே எண்ணுகிறோம்&quot; என்று அவரது சமுதாயத்திலுள்ள இறைமறுப்பாளர்களாகிய பிரமுகர்கள் கூறினர்."/>
        <aya index="28"
            text="&quot;என் சமுதாயத்தினரே! எனது இறைவனிடமிருந்து வந்துள்ள தெளிவான சான்றில் நான் இருந்து, அவன் தனது அருளை எனக்கு வழங்கியிருந்து, அது உங்களுக்கு மறைக்கப்பட்டால், நீங்கள் அதை வெறுப்போராக இருக்கும் நிலையில் அதை உங்களுக்கு நாங்கள் வற்புறுத்த முடியுமா? என்பதைச் சிந்தித்தீர்களா?&quot; என்று அவர் கேட்டார்."/>
        <aya index="29"
            text="&quot;என் சமுதாயத்தினரே! இதற்காக உங்களிடம் நான் எந்தப் பொருளாதாரத்தையும் கேட்கவில்லை. எனது கூலி அல்லாஹ்விடமே உள்ளது. இறைநம்பிக்கை கொண்டோரை நான் விரட்ட மாட்டேன். அவர்கள் தமது இறைவனைச் சந்திக்கக் கூடியவர்கள். மாறாக, உங்களை அறிவற்ற சமூகமாகவே காண்கிறேன்&quot;"/>
        <aya index="30"
            text="&quot;என் சமுதாயத்தினரே! அவர்களை நான் விரட்டி விட்டால் அல்லாஹ்விடமிருந்து என்னைக் காப்பாற்றுபவர் யார்? சிந்திக்க மாட்டீர்களா?&quot;"/>
        <aya index="31"
            text="&quot;அல்லாஹ்வின் கருவூலங்கள் என்னிடம் இருப்பதாக உங்களிடம் கூற மாட்டேன். நான் மறைவானதை அறியவும் மாட்டேன். நான் ஒரு வானவர் என்றும் கூற மாட்டேன். உங்கள் கண்கள் யாரை இழிவாகக் காண்கின்றனவோ, அவர்களின் உள்ளங்களில் இருப்பவற்றை அல்லாஹ்வே நன்கறிந்தவனாக இருக்கும் நிலையில், அவர்களுக்கு அல்லாஹ் எந்த நன்மையும் வழங்கவே மாட்டான் என்றும் நான் கூற மாட்டேன். அவ்வாறு கூறினால் நான் அநியாயக்கார்களில் ஒருவனாகி விடுவேன்&quot; (என்று நூஹ் கூறினார்)"/>
        <aya index="32"
            text="&quot;நூஹே! எங்களிடம் நீர் வாதம் செய்து விட்டீர். அதிகமாகவே எங்களிடம் வாதம் செய்துவிட்டீர். நீர் உண்மையாளர்களில் இருந்தால், நீர் எங்களுக்கு எச்சரித்ததை எங்களிடம் கொண்டு வாரும்!&quot; என்று அவர்கள் கூறினர்."/>
        <aya index="33, 34"
            text="&quot;அல்லாஹ் நாடினால் அதை உங்களிடம் அவன்தான் கொண்டு வருவான். நீங்கள் தப்பிப்போர் அல்ல! நான் உங்களுக்கு அறிவுரை கூற விரும்பினாலும், உங்களை வழிகேட்டில் விட்டுவிட அல்லாஹ் நாடி விட்டால் எனது அறிவுரை உங்களுக்குப் பயனளிக்காது. அவன்தான் உங்கள் இறைவன். அவனிடமே நீங்கள் திரும்பக் கொண்டு செல்லப்படுவீர்கள்&quot; என்று அவர் கூறினார்."/>
        <aya index="35"
            text="&quot;இதை இவர் புனைந்து கூறி விட்டார்&quot; என்று அவர்கள் சொல்கிறார்களா? &quot;நான் இதைப் புனைந்து கூறியிருந்தால் எனது குற்றம் என்மீதே சாரும். ஆனால், நீங்கள் செய்யும் குற்றங்களை விட்டும் நான் விலகியவன்&quot; என்று (நபியே!) கூறுவீராக!"/>
        <aya index="36, 37"
            text="&quot;உமது சமுதாயத்தில் (இதுவரை) இறைநம்பிக்கை கொண்டவர்களைத் தவிர இனி யாரும் இறைநம்பிக்கை கொள்ளவே மாட்டார்கள். எனவே அவர்கள் செய்து கொண்டிருந்ததைப் பற்றிக் கவலைப்படாதீர்! நமது கண்களுக்கு முன்பாகவும், நமது அறிவிப்பின்படியும் கப்பலைக் கட்டுவீராக! அநியாயக்காரர்கள் தொடர்பாக என்னிடம் பேசாதீர்! அவர்கள் மூழ்கடிக்கப்படுபவர்கள்!&quot; என்று நூஹுக்கு அறிவிக்கப்பட்டது."/>
        <aya index="38, 39"
            text="அவர் கப்பலைக் கட்டிக் கொண்டிருந்தார். அவரது சமுதாயப் பிரமுகர்கள் அவரைக் கடந்து செல்லும் போதெல்லாம் அவரைக் கேலி செய்தனர். &quot;நீங்கள் எங்களைக் கேலி செய்தால், (இப்போது) நீங்கள் கேலி செய்வதைப் போன்று (விரைவில்) நாங்களும் உங்களைக் கேலி செய்வோம். இழிவுபடுத்தும் தண்டனை யாருக்கு வரும் என்பதையும், நிலையான தண்டனை யார்மீது இறங்கும் என்பதையும் அப்போது நீங்கள் அறிந்து கொள்வீர்கள்&quot; என்று அவர் கூறினார்."/>
        <aya index="40"
            text="முடிவில் நமது கட்டளை வந்து, நீரூற்று பொங்கியபோது, &quot;ஒவ்வொன்றிலும் உள்ள ஆண், பெண் கொண்ட ஜோடியையும், யார்மீது வாக்கு முந்திவிட்டதோ அவர்களைத் தவிர உமது குடும்பத்தினரையும், இறைநம்பிக்கை கொண்டோரையும் அதில் ஏற்றிக் கொள்வீராக!&quot; என்று கூறினோம். அவருடன் குறைவானவர்களைத் தவிர (மற்றவர்கள்) இறைநம்பிக்கை கொள்ளவில்லை."/>
        <aya index="41"
            text="&quot;இதில் ஏறிக் கொள்ளுங்கள்! இது ஓடுவதும், நிற்பதும் அல்லாஹ்வின் பெயரால்தான். எனது இறைவன் மன்னிப்பு மிக்கவன்; நிகரிலா அன்பாளன்&quot; என்று அவர் கூறினார்."/>
        <aya index="42"
            text="அக்கப்பல் மலைகளைப் போன்ற அலைகளில் அவர்களைக் கொண்டு சென்றது. ஒதுங்கிய இடத்திலிருந்த தனது மகனை நூஹ் அழைத்து, &quot;என் அருமை மகனே! எங்களுடன் ஏறிக்கொள்! இறைமறுப்பாளர்களுடன் நீ ஆகிவிடாதே!&quot; என்றார்."/>
        <aya index="43"
            text="&quot;இந்தத் தண்ணீரிலிருந்து என்னைக் காப்பாற்றும் ஒரு மலையில் ஒதுங்கிக் கொள்வேன்&quot; என அவன் கூறினான். &quot;இன்றைய தினம் அவனது கட்டளையிலிருந்து காப்பாற்றுபவர் யாருமில்லை. யாருக்கு அல்லாஹ் அருள் புரிந்தானோ அவரைத் தவிர!&quot; என்று அவர் கூறினார். அவ்விருவருக்குமிடையே ஓர் அலை குறுக்கிட்டது. அப்போது அவன் மூழ்கடிக்கப்பட்டோரில் ஆகிவிட்டான்."/>
        <aya index="44"
            text="&quot;பூமியே! உனது தண்ணீரை விழுங்கிக் கொள்! வானமே! நீயும் நிறுத்திக் கொள்!&quot; என்று கூறப்பட்டது. தண்ணீர் வடிந்தது. காரியம் முடிக்கப்பட்டது. அக்கப்பல் ஜூதி மலைமீது நிலை கொண்டது. &quot;அநியாயக்காரக் கூட்டத்தாருக்கு அழிவுதான்!&quot; என்று கூறப்பட்டது."/>
        <aya index="45"
            text="நூஹ், தமது இறைவனை அழைத்து, &quot;என் இறைவனே! எனது மகன் என் குடும்பத்தைச் சார்ந்தவன். உனது வாக்குறுதி உண்மையானது. நீயே தீர்ப்பளிப்போரில் மிகச் சிறந்த தீர்ப்பளிப்பவன்&quot; என்று கூறினார்."/>
        <aya index="46"
            text="&quot;நூஹே! அவன் உமது குடும்பத்தைச் சார்ந்தவன் அல்ல! இ(வ்வாறு பிரார்த்திப்ப)து சிறந்த செயலும் அல்ல! எதுபற்றி உமக்கு அறிவு இல்லையோ அதை நீர் என்னிடம் கேட்க வேண்டாம். நீர் அறியாதவர்களில் ஒருவராகிவிட வேண்டாம் என உமக்கு நான் அறிவுறுத்துகிறேன்&quot; என்று (இறைவன்) கூறினான்.254"/>
        <aya index="47"
            text="&quot;என் இறைவனே! எனக்கு எதுபற்றி அறிவு இல்லையோ அதை உன்னிடம் கேட்பதை விட்டும் உன்னிடம் பாதுகாவல் தேடுகிறேன். நீ என்னை மன்னித்து, எனக்கு அருள் புரியாவிட்டால் நான் நஷ்டமடைந்தோரில் ஆகி விடுவேன்&quot; என்று அவர் கூறினார்."/>
        <aya index="48"
            text="&quot;நூஹே! உமக்கும், உம்முடன் உள்ள சமுதாயங்களுக்கும் நமது அமைதியும், அருள்வளங்களும் உள்ள நிலையில் நீர் இறங்குவீராக!&quot; என்று கூறப்பட்டது. இன்னும் சில சமுதாயங்களுக்கு வசதி வாய்ப்புகளை வழங்குவோம். பின்னர் நம்மிடமிருந்து துன்புறுத்தும் வேதனை அவர்களைப் பிடித்துக் கொள்ளும்."/>
        <aya index="49"
            text="இவை மறைவான செய்திகளில் உள்ளவையாகும். இவற்றை நாம் உமக்கு அறிவிக்கிறோம். நீரும் உமது சமூகத்தினரும் இதற்கு முன் இவற்றை அறிந்திருக்கவில்லை. எனவே பொறுமையை மேற்கொள்வீராக! இறையச்சமுடையோருக்கே (நல்ல) முடிவு உள்ளது."/>
        <aya index="50"
            text="ஆது சமுதாயத்திடம் அவர்களின் சகோதரர் ஹூதை (அனுப்பினோம்.) &quot;என் சமுதாயத்தினரே! அல்லாஹ்வை வணங்குங்கள்! அவனைத் தவிர உங்களுக்கு வேறு எந்தக் கடவுளும் இல்லை. நீங்கள் கற்பனை செய்வோர் தவிர வேறில்லை&quot; என்று அவர் கூறினார்."/>
        <aya index="51"
            text="&quot;என் சமுதாயத்தினரே! நான் உங்களிடம் இதற்காக எந்தக் கூலியும் கேட்கவில்லை. எனது கூலி, என்னைப் படைத்தவனிடமே உள்ளது. சிந்திக்க மாட்டீர்களா?&quot;"/>
        <aya index="52"
            text="&quot;என் சமுதாயத்தினரே! உங்கள் இறைவனிடம் பாவ மன்னிப்புக் கோரி, பின்னர் அவனை நோக்கித் திரும்புங்கள்! அவன் உங்கள்மீது தொடர்மழையைப் பொழியச் செய்வான். உங்கள் வலிமையை மென்மேலும் அதிகரிப்பான். நீங்கள் குற்றமிழைத்தோராகப் புறக்கணித்து விடாதீர்கள்&quot; (என்று அவர் கூறினார்.)"/>
        <aya index="53"
            text="&quot;ஹூதே! நீர் எந்த ஒரு தெளிவான சான்றையும் எங்களிடம் கொண்டு வரவில்லை. உமது சொல்லுக்காக எங்கள் கடவுள்களை நாங்கள் விடப் போவதில்லை. நாங்கள் உம்மை நம்பக்கூடியவர்களாக இல்லை&quot; என அவர்கள் கூறினர்."/>
        <aya index="54, 55"
            text="&quot;எங்கள் கடவுள்களில் சிலர் உமக்குத் தீங்கை ஏற்படுத்தி விட்டார்கள் என்றே சொல்கிறோம்&quot; (என்றும் கூறினர்.) &quot;நான் அல்லாஹ்வைச் சாட்சியாக்குகிறேன். அவனை விட்டுவிட்டு, நீங்கள் (அவனுக்கு) எதனை இணையாக்குகின்றீர்களோ அதனைவிட்டும் நான் விலகிக் கொண்டேன் என்பதற்கு நீங்களும் சாட்சியாக இருங்கள்! நீங்கள் அனைவரும் எனக்கு சூழ்ச்சி செய்யுங்கள். (அதன்) பின்னர் எனக்கு அவகாசம் அளிக்காதீர்கள்&quot; என்று அவர் கூறினார்."/>
        <aya index="56"
            text="&quot;என் இறைவனும், உங்கள் இறைவனுமாகிய அல்லாஹ்வின்மீதே நம்பிக்கை வைத்துள்ளேன். எந்த உயிரினமாக இருந்தாலும் அதன் முன்நெற்றியை அவனே பிடித்து வைத்துள்ளான். என் இறைவன் நேரான வழியில் உள்ளான்&quot;"/>
        <aya index="57"
            text="&quot;நீங்கள் புறக்கணித்தால், எதைக் கொண்டு உங்களிடம் அனுப்பப்பட்டேனோ அதை உங்களுக்கு எடுத்துரைத்து விட்டேன். என் இறைவன் உங்களுக்கு மாற்றாக வேறு சமுதாயத்தைக் கொண்டு வருவான். நீங்கள் அவனுக்குச் சிறிதும் தீங்கிழைக்க முடியாது. என் இறைவன் ஒவ்வொரு பொருளையும் கண்காணிப்பவன்&quot; (என்றும் கூறினார்.)"/>
        <aya index="58"
            text="நமது உத்தரவு வந்தபோது, நம் அருளால் ஹூதையும், அவருடனிருந்த இறைநம்பிக்கை கொண்டோரையும் காப்பாற்றினோம். அவர்களைக் கடும் வேதனையிலிருந்தும் காப்பாற்றினோம்."/>
        <aya index="59"
            text="இவர்களே ஆது சமுதாயத்தினர்! அவர்கள் தமது இறைவனின் சான்றுகளை மறுத்து, அவனது தூதர்களுக்கு மாறுசெய்தனர்; ஒவ்வொரு பிடிவாதக்கார அடக்குமுறையாளனின் கட்டளையையும் பின்பற்றினர்."/>
        <aya index="60"
            text="இவ்வுலகிலும் மறுமை நாளிலும் அவர்கள் சாபம் தொடருமாறு செய்யப்பட்டனர். அறிந்து கொள்ளுங்கள்! ஆது சமுதாயத்தினர் தமது இறைவனை மறுத்தார்கள். அறிந்து கொள்ளுங்கள்! ஹூதுடைய கூட்டத்தினராகிய ஆது சமுதாயத்திற்கு அழிவுதான்!"/>
        <aya index="61"
            text="ஸமூது சமுதாயத்திடம் அவர்களின் சகோதரர் ஸாலிஹை (அனுப்பினோம்.) &quot;என் சமுதாயத்தினரே! அல்லாஹ்வை வணங்குங்கள்! உங்களுக்கு அவனைத் தவிர எந்தக் கடவுளும் இல்லை. அவனே உங்களைப் பூமியிலிருந்து படைத்து, அதில் உங்களை வாழ வைத்தான். எனவே, அவனிடம் பாவ மன்னிப்புக் கோரி, பின்னர் அவனிடமே திரும்புங்கள்! எனது இறைவன் அருகிலிருப்பவன்; பதிலளிப்பவன்&quot; என்று கூறினார்."/>
        <aya index="62"
            text="&quot;ஸாலிஹே! இதற்கு முன் நீர் எங்களில் நம்பத் தகுந்தவராக இருந்தீர். எங்கள் முன்னோர் வணங்கியதை, நாங்கள் வணங்குவதைவிட்டும் எங்களைத் தடுக்கிறீரா? நீர் எதனை நோக்கி எங்களை அழைக்கிறீரோ அதுபற்றி நாங்கள் கடுமையான சந்தேகத்தில் இருக்கிறோம்&quot; என அவர்கள் கூறினர்."/>
        <aya index="63"
            text="&quot;என் சமுதாயத்தினரே! நான் எனது இறைவனிடமிருந்து வந்துள்ள தெளிவான சான்றில் இருந்து, அவன் தனது அருளை எனக்கு வழங்கியிருந்தும் அவனுக்கு நான் மாறு செய்தால் அல்லாஹ்விடமிருந்து என்னைக் காப்பாற்றுபவன் யார் என்பதைச் சிந்தித்தீர்களா? நீங்களோ எனக்கு இழப்பையே அதிகப்படுத்துவீர்கள்&quot; என்று அவர் கூறினார்."/>
        <aya index="64"
            text="&quot;என் சமுதாயத்தினரே! இது உங்களுக்குச் சான்றாக உள்ள அல்லாஹ்வின் ஒட்டகம். அதை விட்டு விடுங்கள். அது அல்லாஹ்வின் பூமியில் மேயட்டும். அதற்குத் தீங்கிழைத்து விடாதீர்கள்! அவ்வாறு செய்தால் அருகிலுள்ள வேதனை உங்களைப் பிடித்துக் கொள்ளும்&quot; (என்றும் கூறினார்.)"/>
        <aya index="65"
            text="ஆனால் அவர்கள் அதை அறுத்து விட்டனர். &quot;(வேதனைக்கு முன்) மூன்று நாட்கள் உங்கள் வீடுகளில் சுகமனுபவியுங்கள்! இது பொய்ப்பிக்க முடியாத வாக்காகும்&quot; என்று அவர் கூறினார்."/>
        <aya index="66"
            text="நமது கட்டளை வந்தபோது, நமது அருளால் ஸாலிஹையும், அவருடனிருந்த இறைநம்பிக்கை கொண்டோரையும் காப்பாற்றினோம். மேலும் அந்நாளின் இழிவிலிருந்தும் (அவர்களைக் காப்பாற்றினோம்.) உமது இறைவன் வலிமைமிக்கவன்; மிகைத்தவன்."/>
        <aya index="67, 68"
            text="அநியாயம் செய்தோரைப் பெரும் சப்தம் தாக்கியது. அவர்கள் அங்கு வாழ்ந்ததேயில்லை என்பதைப் போன்று, தமது வீடுகளில் முகம் குப்புற வீழ்ந்து கிடந்தனர். அறிந்து கொள்ளுங்கள்! ஸமூது சமுதாயத்தினர் தமது இறைவனை மறுத்தார்கள். அறிந்து கொள்ளுங்கள்! ஸமூது சமுதாயத்திற்கு அழிவுதான்."/>
        <aya index="69"
            text="இப்ராஹீமிடம் நமது தூதர்கள் நற்செய்தியைக் கொண்டு வந்தனர். அவர்கள் ஸலாம் கூறினர். அவரும் ஸலாம் கூறினார். அவர் சற்றும் தாமதிக்காமல், பொறித்த காளைக் கன்றைக் கொண்டு வந்தார்."/>
        <aya index="70"
            text="அதனை நோக்கி அவர்களின் கைகள் செல்லாததைக் கண்டதும் அவர்களை வினோதமானவர்களாகக் கண்டு, அவர்களைப் பற்றி மனதிற்குள் பயந்தார். &quot;அஞ்சாதீர்! நாங்கள் லூத்தின் சமுதாயத்தை நோக்கி அனுப்பப்பட்டுள்ளோம்&quot; என்று அவர்கள் கூறினர்."/>
        <aya index="71"
            text="அவருடைய மனைவியும் நின்றிருந்தார். அவர் சிரித்தார். அப்போது அவருக்கு இஸ்ஹாக்கைப் பற்றியும், இஸ்ஹாக்கிற்குப் பின் யஃகூப் பற்றியும் நற்செய்தி கூறினோம்."/>
        <aya index="72"
            text="&quot;என் கைச்சேதமே! நான் கிழவியாகவும், என் கணவராகிய இவர் வயோதிகராகவும் இருக்கும் நிலையில் நான் குழந்தை பெறுவேனா? இது மிகவும் ஆச்சரியமான விஷயமே!&quot; என்று அவர் கூறினார்."/>
        <aya index="73"
            text="&quot;அல்லாஹ்வின் கட்டளையில் நீர் ஆச்சரியப்படுகிறீரா? (இப்ராஹீமின்) குடும்பத்தாரே! அல்லாஹ்வின் கருணையும், அவனது அருள்வளங்களும் உங்கள்மீது உண்டாகட்டும்! அவன் புகழுக்குரியவன்; மகிமை மிக்கவன்&quot; (என வானவர்கள் கூறினர்.)"/>
        <aya index="74"
            text="இப்ராஹீமிடமிருந்து பயம் நீங்கி, அவரிடம் நற்செய்தி வந்தபோது, லூத்தின் சமுதாயத்தைப் பற்றி நம்மிடம் வாதிடலானார்."/>
        <aya index="75"
            text="இப்ராஹீம் சகிப்புத் தன்மை கொண்டவர்; இரக்கமுடையவர்; (அல்லாஹ்வை நோக்கித்) திரும்பக் கூடியவர்."/>
        <aya index="76"
            text="&quot;இப்ராஹீமே! இ(வ்வாறு வாதிப்ப)தைத் தவிர்ப்பீராக! உமது இறைவனின் கட்டளை வந்து விட்டது. தடுக்க முடியாத வேதனை அவர்களை வந்தடையும்&quot; (என்று கூறப்பட்டது.)"/>
        <aya index="77"
            text="லூத்திடம் நமது தூதர்கள் வந்தபோது, அவர்களைப் பற்றி அவர் கவலைக்குள்ளானார். அவர்களுக்காக மன வேதனையடைந்து, &quot;இது மிகவும் கடுமையான நாள்&quot; என்று கூறினார்."/>
        <aya index="78"
            text="அவரது சமுதாயத்தினர் விரைந்து அவரிடம் வந்தனர். இதற்கு முன்பும் அவர்கள் கெட்ட செயல்களைச் செய்வோராக இருந்தனர். &quot;என் சமுதாயத்தினரே! இவர்கள் எனது புதல்வியர். இவர்கள் உங்களுக்கு (மணமுடிக்கத்) தூய்மையானவர்கள். அல்லாஹ்வுக்கு அஞ்சுங்கள்! எனது விருந்தினர்கள் விஷயத்தில் என்னை இழிவுபடுத்தி விடாதீர்கள். உங்களில் ஒரு நல்ல மனிதர் கூட இல்லையா?&quot; என்று கேட்டார்."/>
        <aya index="79"
            text="&quot;எங்களுக்கு உம்முடைய புதல்வியரிடம் எந்தத் தேவையும் இல்லை என்பதை நீர் நன்கறிவீர். நாங்கள் எதை விரும்புகிறோம் என்பதையும் நீர் அறிந்தே இருக்கிறீர்!&quot; என அவர்கள் கூறினர்."/>
        <aya index="80"
            text="&quot;உங்கள் விஷயத்தில் எனக்கு வலிமை இருந்திருக்க வேண்டுமே! அல்லது வலிமையான ஆதரவை நான் பெற்றிருக்க வேண்டுமே!&quot; என்று அவர் கூறினார்.255"/>
        <aya index="81"
            text="&quot;லூத்தே! நாங்கள் உமது இறைவனின் தூதர்கள்! அவர்கள் உம்மை நோக்கி வந்துசேர முடியாது. இரவின் ஒரு பகுதியில் உமது மனைவியைத் தவிர உமது குடும்பத்தினருடன் புறப்படுவீராக! உங்களில் யாரும் திரும்பிப் பார்க்க வேண்டாம். அவர்களுக்கு ஏற்படப் போகும் துன்பம் (உமது மனைவியாகிய) அவளுக்கும் ஏற்படும். அவர்களுக்கென வாக்களிக்கப்பட்ட நேரம் அதிகாலையாகும். அதிகாலை நேரம் அருகில் இல்லையா?"/>
        <aya index="82, 83"
            text="நமது கட்டளை வந்தபோது, அவ்வூரின் மேற்புறத்தைக் கீழ்ப்புறமாக ஆக்கினோம். உமது இறைவனிடம் அடையாளமிடப்பட்ட, அடுக்கடுக்கான, சுடப்பட்ட கற்களை அவர்கள்மீது பொழிந்தோம். அது இந்த அநியாயக்காரர்களுக்குத் தூரத்தில் இல்லை."/>
        <aya index="84"
            text="மத்யன்வாசிகளிடம் அவர்களின் சகோதரர் ஷூஐபை (அனுப்பினோம்.) &quot;என் சமுதாயத்தினரே! அல்லாஹ்வை வணங்குங்கள்! உங்களுக்கு அவனைத் தவிர எந்தக் கடவுளும் இல்லை. அளவிலும் நிறுவையிலும் குறைவை ஏற்படுத்தாதீர்கள்! உங்களை நல்ல நிலையிலேயே நான் காண்கிறேன். சுற்றி வளைக்கும் ஒரு நாளின் தண்டனையை உங்கள் விஷயத்தில் அஞ்சுகிறேன்&quot; என்று அவர் கூறினார்."/>
        <aya index="85"
            text="&quot;என் சமுதாயத்தினரே! அளவையும், நிறுவையையும் நீதியாக முழுமைப்படுத்துங்கள்! மக்களுக்கு அவர்களுக்குரிய பொருட்களைக் குறைத்து விடாதீர்கள்! பூமியில் குழப்பம் செய்து கொண்டு அலையாதீர்கள்!&quot;"/>
        <aya index="86"
            text="&quot;நீங்கள் இறைநம்பிக்கையாளர்களாக இருந்தால், (உங்கள் வியாபாரத்தில்) அல்லாஹ் மீதமாக்கித் தருவதே உங்களுக்குச் சிறந்தது. நான் உங்கள்மீது கண்காணிப்பவனாக இல்லை&quot; (என்றும் கூறினார்)"/>
        <aya index="87"
            text="&quot;ஷுஐபே! எங்கள் முன்னோர் வணங்கியவற்றையும், எங்கள் செல்வங்களை நாங்கள் விரும்பிவாறு பயன்படுத்திக் கொள்வதையும் விட்டுவிட வேண்டுமென உமது தொழுகைதான் உமக்கு ஏவுகிறதா? நீரே சகிப்புத்தன்மை மிக்கவர்; நேர்மையாளர்&quot; என்று அவர்கள் (கிண்டலாகக்) கூறினர்."/>
        <aya index="88"
            text="&quot;என் சமுதாயத்தினரே! எனது இறைவனிடமிருந்து வந்துள்ள தெளிவான சான்றில் நான் இருப்பதையும், அவன் தனது அழகிய வாழ்வாதாரத்தை எனக்கு வழங்கியிருப்பதையும் சிந்தித்தீர்களா? எதை விட்டும் உங்களைத் தடுக்கிறேனோ அதில் உங்களிடம் மாற்றமாக நடப்பதற்கு நான் விரும்பவில்லை. என்னால் இயன்றவரை சீர்திருத்தத்தைத் தவிர வேறெதையும் நான் நாடவில்லை. எனக்குரிய உதவி அல்லாஹ்வைக் கொண்டே தவிர வேறில்லை. அவன் மீதே நம்பிக்கை வைத்துள்ளேன். அவனிடமே திரும்புகிறேன்&quot; என்று அவர் கூறினார்."/>
        <aya index="89"
            text="&quot;என் சமுதாயத்தினரே! நூஹுடைய சமுதாயத்திற்கோ, ஹூதுடைய சமுதாயத்திற்கோ, ஸாலிஹுடைய சமுதாயத்திற்கோ துன்பம் ஏற்பட்டதைப் போன்று உங்களுக்கும் ஏற்படுமளவுக்கு என்மீதுள்ள பகை உங்களைத் தூண்ட வேண்டாம். லூத்தின் சமுதாயமும் உங்களுக்குத் தூரத்தில் இல்லை&quot;"/>
        <aya index="90"
            text="&quot;உங்கள் இறைவனிடம் பாவ மன்னிப்புக் கோரி, பின்னர் அவனிடமே திரும்புங்கள்! எனது இறைவன் நிகரிலா அன்பாளன், பேரன்பு கொண்டவன்&quot; (என்றும் கூறினார்.)"/>
        <aya index="91"
            text="&quot;ஷுஜபே! நீர் கூறுவதில் பெரும்பாலானவை எங்களுக்கு விளங்கவில்லை. எங்களில் பலவீனராகவே உம்மைக் காண்கிறோம். உமது குடும்பத்தினர் இல்லையென்றால் உம்மைக் கல்லெறிந்து கொன்றிருப்போம். நீர் எங்களில் மதிப்பிற்குரியவராகவும் இல்லை&quot; என அவர்கள் கூறினர்."/>
        <aya index="92"
            text="&quot;என் சமுதாயத்தினரே! அல்லாஹ்வைவிட என் குடும்பத்தினர் உங்களுக்கு மிகுந்த மதிப்புடையவர்களா? அவனை உங்கள் முதுகுக்குப் பின்னால் ஆக்கி விட்டீர்களே! நீங்கள் செய்பவற்றை என் இறைவன் சூழ்ந்தறிபவன்&quot; என்று கூறினார்."/>
        <aya index="93"
            text="&quot;எனது சமுதாயத்தினரே! உங்கள் நிலைப்பாட்டின்படி நீங்கள் செயல்படுங்கள்! நானும் செயல்படுகிறேன். இழிவுபடுத்தும் தண்டனை யாருக்கு வரும் என்பதையும், யார் பொய்யர் என்பதையும் அறிந்து கொள்வீர்கள். நீங்களும் எதிர்பாருங்கள்! உங்களுடன் நானும் எதிர்பார்க்கிறேன்&quot; (என்றும் கூறினார்.)"/>
        <aya index="94, 95"
            text="நமது உத்தரவு வந்தபோது, நம் அருளால் ஷுஐபையும், அவருடனிருந்த இறைநம்பிக்கை கொண்டோரையும் காப்பாற்றினோம். அநியாயம் செய்தோரைப் பெரும் சப்தம் தாக்கியது. அவர்கள் அங்கு வாழ்ந்ததேயில்லை என்பதைப் போன்று, தமது வீடுகளில் முகம் குப்புற வீழ்ந்து கிடந்தனர். அறிந்து கொள்ளுங்கள்! ஸமூது சமுதாயம் அழிந்தது போன்றே மத்யன்வாசிகளுக்கும் அழிவுதான்!"/>
        <aya index="96, 97"
            text="ஃபிர்அவ்ன் மற்றும் அவனது சமுதாயப் பிரமுகர்களிடம் மூஸாவை நமது சான்றுகளுடனும், தெளிவான ஆதாரத்துடனும் அனுப்பினோம். அவர்கள் ஃபிர்அவ்னுடைய கட்டளையைப் பின்பற்றினார்கள். ஃபிர்அவ்னுடைய கட்டளை நேரானதாக இல்லை."/>
        <aya index="98"
            text="மறுமை நாளில் அவன் தனது கூட்டத்தாருக்கு முன்னால் சென்று, அவர்களை நரகத்திற்கு அழைத்துச் செல்வான். அழைத்துச் செல்லப்படும் அந்த இடம் மிகக் கெட்டது."/>
        <aya index="99"
            text="இவ்வுலகிலும் மறுமை நாளிலும் அவர்கள் சாபம் தொடருமாறு செய்யப்பட்டனர். (அவர்களுக்கு) கொடுக்கப்பட்ட இந்தப் பரிசு மிகக் கெட்டது."/>
        <aya index="100"
            text="இவை ஊர்களைப் பற்றிய சில செய்திகளாகும். அவற்றை நாம் உமக்கு எடுத்துரைக்கிறோம். அவற்றில் நிலைத்திருப்பவையும், அழிந்தவையும் உள்ளன."/>
        <aya index="101"
            text="நாம் அவர்களுக்கு அநியாயம் செய்யவில்லை; மாறாக, அவர்கள் தமக்குத் தாமே அநியாயம் செய்து கொண்டனர். எனவே, உம் இறைவனின் கட்டளை வந்தபோது, அல்லாஹ்வையன்றி அவர்கள் யாரை அழைத்துக் கொண்டிருந்தார்களோ அந்தக் கடவுள்கள் அவர்களைச் சிறிதும் காப்பாற்றவில்லை. அவர்களுக்கு இழப்பைத் தவிர வேறெதையும் அவை அதிகப்படுத்தவில்லை."/>
        <aya index="102"
            text="அநியாயம் செய்யும் ஊராரை உமது இறைவன் பிடித்தால் அவனது பிடி இவ்வாறுதான் இருக்கும். அவனுடைய பிடி துன்புறுத்தக் கூடியது; மிகக் கடுமையானது.256"/>
        <aya index="103"
            text="மறுமை வேதனையை அஞ்சுவோருக்கு இதில் சான்று உள்ளது. அது ஒரு நாள்! அதில்தான் மக்கள் ஒன்றுசேர்க்கப்படுவார்கள். அது சாட்சி சொல்லப்படும் நாள்!"/>
        <aya index="104" text="நிர்ணயிக்கப்பட்ட தவணைக்காகவே தவிர அதை நாம் பிற்படுத்தவில்லை."/>
        <aya index="105"
            text="அது வரும் நாளில் அவனது அனுமதியின்றி எவரும் பேச முடியாது. அவர்களில் பாக்கியமிழந்தவனும், பாக்கியமுடையவனும் இருப்பார்கள்.257"/>
        <aya index="106"
            text="பாக்கியமிழந்தோர் நரகத்தில் இருப்பார்கள். அதில் அவர்களுக்குக் கதறலும், தேம்பலும் இருக்கும்."/>
        <aya index="107"
            text="உமது இறைவன் நாடியதைத் தவிர, வானங்கள் மற்றும் பூமி நிலைத்திருக்கும் காலமெல்லாம் அதில் நிரந்தரமாக இருப்பார்கள். உமது இறைவன் நினைத்ததைச் செய்து முடிப்பவன்."/>
        <aya index="108"
            text="பாக்கியம் செய்யப்பட்டோர் சொர்க்கத்தில் இருப்பார்கள். உமது இறைவன் நாடியதைத் தவிர, வானங்கள், பூமி நிலைத்திருக்கும் காலமெல்லாம் அதில் நிரந்தரமாக இருப்பார்கள். (இது) முடிவுறாத அருட்கொடை!"/>
        <aya index="109"
            text="அவர்கள் எதை வணங்குகிறார்களோ அதுபற்றி நீர் சந்தேகத்தில் இருக்காதீர்! இதற்குமுன்பு அவர்களின் முன்னோர் வணங்கியதைப் போன்றே அவர்களும் வணங்குகின்றனர். அவர்களுக்குரிய (தண்டனையின்) பங்கை அவர்களுக்குக் குறைவின்றி முழுமையாக வழங்குவோம்."/>
        <aya index="110"
            text="மூஸாவுக்கு வேதத்தைக் கொடுத்தோம். அதில் கருத்துவேறுபாடு கொள்ளப்பட்டது. உமது இறைவனின் வாக்கு முந்தியிருக்கா விட்டால் அவர்களுக்கிடையே தீர்ப்பளிக்கப்பட்டிருக்கும். இதைப் பற்றி அவர்கள் கடுமையான சந்தேகத்தில் உள்ளனர்."/>
        <aya index="111"
            text="அவர்கள் ஒவ்வொருவருக்கும் அவர்களின் செயல்(களின் பலன்)களை உமது இறைவன் முழுமையாகக் கொடுப்பான். அவர்கள் செய்வதை அவன் நன்கறிந்தவன்."/>
        <aya index="112"
            text="(நபியே!) உமக்கு ஏவப்பட்டவாறு நீரும், திருந்தி உம்முடன் இருப்போரும் உறுதியாக இருங்கள். வரம்பு மீறி விடாதீர்கள்! நீங்கள் செய்பவற்றை அவன் பார்ப்பவன்."/>
        <aya index="113"
            text="அநியாயம் செய்வோரை நோக்கிச் சாய்ந்து விடாதீர்கள்! அவ்வாறாயின், உங்களை நரக நெருப்புத் தீண்டி விடும். அல்லாஹ்வைத் தவிர உங்களுக்குப் பாதுகாவலர்கள் யாருமில்லை. நீங்கள் உதவி செய்யப்படவும் மாட்டீர்கள்.258"/>
        <aya index="114"
            text="பகலின் இரு விளிம்புகளிலும், இரவின் பகுதிகளிலும் தொழுகையை நிலைநிறுத்துவீராக! நற்செயல்கள் தீமைகளை நீக்கி விடும். நினைவுகூர்வோருக்கு இது அறிவுரையாகும்.259"/>
        <aya index="115"
            text="பொறுமையை மேற்கொள்வீராக! நற்செயல் செய்வோரின் கூலியை அல்லாஹ் வீணாக்க மாட்டான்."/>
        <aya index="116"
            text="உங்களுக்கு முன்னிருந்த தலைமுறையினரில், பூமியில் குழப்பம் விளைவிப்பதைத் தடுக்கும் சான்றோர் இருந்திருக்க வேண்டாமா? அவர்களில் (அவ்வாறு தடுத்துக் கொண்டிருந்த) சிலரைத் தவிர! அவர்களை நாம் காப்பாற்றினோம். அநியாயக்காரர்கள் எதில் சுகபோகம் அளிக்கப்பட்டார்களோ அதையே பின்தொடர்ந்தனர். அவர்கள் குற்றவாளிகளாகவும் இருந்தனர்."/>
        <aya index="117"
            text="எந்த ஊரையும், அதிலுள்ளவர்கள் சீர்திருத்தம் செய்வோராக இருக்கும் நிலையில் உமது இறைவன் அநியாயமாக அழிக்க மாட்டான்."/>
        <aya index="118, 119"
            text="உம் இறைவன் நாடியிருந்தால் மக்களை ஒரே சமுதாயமாக ஆக்கியிருப்பான். (எனினும்) உமது இறைவன் அருள் புரிந்தோரைத் தவிர மற்றவர்கள் கருத்துவேறுபாட்டிலேயே நீடிப்பார்கள். இ(வ்வாறு சோதிப்ப)தற்காகவே அவர்களைப் படைத்துள்ளான். (இதன்மூலம்) &quot;ஜின்கள், மனிதர்கள் ஆகிய அனைவரிலிருந்தும் நரகத்தை நிரப்புவேன்&quot; என்ற உமது இறைவனின் வாக்கு முழுமையடைந்துவிட்டது."/>
        <aya index="120"
            text="தூதர்களின் செய்திகளில் எதன் மூலம் உமது உள்ளத்தை உறுதிப்படுத்துவோமோ அத்தகைய ஒவ்வொன்றையும் உமக்கு நாம் எடுத்துரைக்கிறோம். இதில் உண்மையும், இறைநம்பிக்கையாளர்களுக்கு அறிவுரையும், நினைவூட்டலும் உம்மிடம் வந்துவிட்டது."/>
        <aya index="121, 122"
            text="&quot;உங்கள் நிலைப்பாட்டின்படி நீங்கள் செயல்படுங்கள்! நாங்களும் செயல்படுகிறோம். நீங்கள் எதிர்பாருங்கள்! நாங்களும் எதிர்பார்க்கிறோம்&quot; என்று இறைநம்பிக்கை கொள்ளாதவர்களிடம் கூறுவீராக!"/>
        <aya index="123"
            text="வானங்களிலும், பூமியிலும் மறைவானது (பற்றிய ஞானம்) அல்லாஹ்வுக்கே உரியது. அனைத்துக் காரியங்களும் அவனிடமே கொண்டு செல்லப்படும். எனவே அவனையே வணங்குவீராக! அவன்மீதே நம்பிக்கை வைப்பீராக! நீங்கள் செய்வதைப் பற்றி உமது இறைவன் கவனமற்றவனாக இல்லை."/>
    </sura>
    <sura index="12" name="">
        <aya index="1" text="அலிஃப், லாம், ரா. இவை தெளிவான வேதத்தின் வசனங்களாகும்.260"/>
        <aya index="2"
            text="நீங்கள் விளங்கிக் கொள்வதற்காக அரபு மொழியில் அமைந்த குர்ஆனாக இதை அருளியுள்ளோம்."/>
        <aya index="3"
            text="(நபியே!) உமக்கு இந்தக் குர்ஆனை நாம் அறிவிப்பதன் மூலம், மிக அழகிய வரலாற்றை உமக்கு எடுத்துரைக்கிறோம். நீர் இதற்கு முன்பு (இதுபற்றி) அறியாதவர்களில் இருந்தீர்."/>
        <aya index="4"
            text="யூஸுஃப், தமது தந்தையிடம் &quot;என் தந்தையே! நான் பதினொரு நட்சத்திரங்களையும், சூரியனையும், சந்திரனையும் (கனவில்) கண்டேன். அவற்றை எனக்குப் பணிபவையாகக் கண்டேன்&quot; என்று கூறியதை நினைவூட்டுவீராக!"/>
        <aya index="5"
            text="&quot;என் அருமை மகனே! உன் கனவை உனது சகோதரர்களிடம் கூறி விடாதே! அப்போது அவர்கள் உனக்கு எதிராகப் பெரும் சதி செய்வார்கள். மனிதனுக்கு, ஷைத்தான் பகிரங்க எதிரியாவான்&quot; என்று அவர் கூறினார்."/>
        <aya index="6"
            text="&quot;உன் இறைவன் இவ்வாறே உன்னைத் தேர்ந்தெடுத்து, (கனவில் கண்ட) செய்திகளின் விளக்கத்தை உனக்குக் கற்றுத் தருவான். இதற்கு முன்பு உனது இரு மூதாதையரான இப்ராஹீம், இஸ்ஹாக் ஆகியோர்மீது தன் அருட்கொடையை முழுமைப்படுத்தியது போன்றே உன்மீதும், யஃகூபின் குடும்பத்தார்மீதும் அதை முழுமைப்படுத்துவான். உனது இறைவன் நன்கறிந்தவன்; நுண்ணறிவாளன்&quot; (என்றும் கூறினார்)261"/>
        <aya index="7"
            text="கேட்பவர்களுக்கு, யூஸுஃபிடமும் அவரது சகோதரர்களிடமும் படிப்பினைகள் உள்ளன."/>
        <aya index="8"
            text="&quot;நாம் ஒரு கூட்டமாக இருக்கும் நிலையிலும், நம்மைவிட யூஸுஃபும், அவரது சகோதரருமே நமது தந்தைக்கு மிகப் பிரியமானவர்களாக உள்ளனர். நமது தந்தை பகிரங்கமான தவறிலேயே இருக்கிறார்&quot; என (யூசுஃபின் பிற சகோதரர்கள்) கூறியதை நினைவூட்டுவீராக!"/>
        <aya index="9"
            text="&quot;யூஸுஃபைக் கொன்று விடுங்கள்! அல்லது ஏதேனும் ஓரிடத்தில் அவரை வீசி விடுங்கள்! (அப்போதுதான்) உங்கள் தந்தையின் கவனம் உங்கள்மீது நிலைபெறும். இதன்பிறகு நீங்கள் நன்மக்களாகி விடுவீர்கள்!&quot; (என்றும் பேசிக் கொண்டனர்.)"/>
        <aya index="10"
            text="&quot;யூஸுஃபைக் கொன்று விடாதீர்கள். நீங்கள் (ஏதேனும்) செய்வதாக இருந்தால், அவரை ஒரு ஆழமான கிணற்றில் போட்டு விடுங்கள்! பயணிகளில் சிலர் அவரை எடுத்துக் கொள்வார்கள்&quot; என்று அவர்களில் ஒருவர் கூறினார்."/>
        <aya index="11, 12"
            text="&quot;எங்கள் தந்தையே! நீங்கள் யூஸுஃப் விஷயத்தில் எங்களை நம்பாதிருக்க உங்களுக்கு என்ன நேர்ந்தது? நாங்கள் அவருக்கு நன்மையையே நாடுகிறோம். நாளைய தினம் அவரை எங்களுடன் அனுப்புங்கள்! அவர் உண்டு மகிழ்ந்து, விளையாடுவார். நாங்கள் அவருக்குப் பாதுகாவலர்களாக இருப்போம்&quot; என்று அவர்கள் கூறினர்."/>
        <aya index="13"
            text="&quot;நீங்கள் அவரை அழைத்துச் செல்வது என்னைக் கவலையடையச் செய்கிறது. நீங்கள் அவரைக் கவனிக்காதபோது, அவரை ஓநாய் தின்றுவிடும் என்று பயப்படுகிறேன்&quot; என அவர் கூறினார்."/>
        <aya index="14"
            text="&quot;நாங்கள் கூட்டமாக இருந்தும் அவரை ஓநாய் தின்றுவிடும் என்றால், அப்போது நாங்கள் நஷ்டமடைந்தவர்களே!&quot; என்று அவர்கள் கூறினர்."/>
        <aya index="15"
            text="அவரை ஆழமான கிணற்றில் போடுவதென அவர்கள் ஒருமித்து முடிவு செய்த நிலையில் அவர்கள் அவரை அழைத்துச் சென்றபோது (தமது திட்டத்தை நிறைவேற்றினர்.) &quot;அவர்களின் இச்செயலை (வருங்காலத்தில்) அவர்களுக்கு நீர் அறிவிப்பீர். அப்போது அவர்கள் (உம்மை) அறிந்திருக்க மாட்டார்கள்&quot; என்று யூஸுஃபுக்கு நாம் அறிவித்தோம்."/>
        <aya index="16"
            text="இரவின் ஆரம்ப நேரத்தில் அவர்கள் அழுது கொண்டே தமது தந்தையிடம் வந்தனர்."/>
        <aya index="17"
            text="&quot;எங்கள் தந்தையே! நாங்கள் எங்கள் பொருட்களுக்கு அருகில் யூஸுஃபை விட்டுவிட்டு, ஓட்டப் பந்தயத்தில் ஈடுபட்டோம். அப்போது அவரை ஓநாய் தின்று விட்டது. நாங்கள் உண்மை சொல்பவர்களாக இருந்தாலும் நீர் எங்களை நம்பப் போவதில்லை&quot; என்று கூறினர்."/>
        <aya index="18"
            text="அவர்கள் பொய்யான இரத்தத்துடன் அவரது சட்டையைக் கொண்டு வந்தனர். &quot;அவ்வாறில்லை! உங்களுடைய உள்ளங்கள் ஒரு செயலை உங்களுக்கு அலங்கரித்துக் காட்டிவிட்டன. (எனது நிலை) அழகிய பொறுமையே! நீங்கள் (பொய்யாக) வர்ணித்துக் கூறும் விஷயத்தில் அல்லாஹ்வே உதவி தேடப்படுபவன்&quot; என்று அவர் கூறினார்."/>
        <aya index="19"
            text="ஒரு பயணக் கூட்டத்தினர் வந்தனர். அவர்கள் தங்களுக்குத் தண்ணீர் கொண்டு வரும் ஒருவரை அனுப்பினர். அவர் (கிணற்றில்) தனது வாளியை இறக்கினார். &quot;நற்செய்தி! இதோ ஒரு சிறுவன்&quot; என்று கூறினார். அவர்கள் ஒரு விற்பனைப் பொருளாக(க் கருதி) அவரை மறைத்து வைத்துக் கொண்டனர். அவர்கள் செய்வதை அல்லாஹ் நன்கறிபவன்."/>
        <aya index="20"
            text="அற்ப விலையான குறிப்பிட்ட வெள்ளிக் காசுகளுக்கு அவரை விற்று விட்டனர். மேலும் அவர் விஷயத்தில் அவர்கள் பற்றில்லாதோராக இருந்தனர்."/>
        <aya index="21"
            text="எகிப்தில் அவரை விலைக்கு வாங்கியவர் தமது மனைவியிடம் &quot;இவரைக் கண்ணியமாகத் தங்க வை! இவர் நமக்குப் பயனளிக்கலாம்; அல்லது இவரை நாம் மகனாக்கிக் கொள்ளலாம்&quot; என்று கூறினார். இவ்வாறே யூஸுஃபுக்கு அப்பூமியில் தங்குமிடத்தை ஏற்படுத்தினோம். மேலும் அவருக்கு(க் கனவு)ச் செய்திகளின் விளக்கத்தை நாம் கற்றுக் கொடுப்பதற்காக (இவ்வாறு செய்தோம்.) அல்லாஹ் தனது காரியத்தில் மிகைப்பவன். எனினும் மனிதர்களில் அதிகமானோர் அறிவதில்லை."/>
        <aya index="22"
            text="அவர் தனது பருவ வயதை அடைந்தபோது அவருக்கு ஞானத்தையும், கல்வியையும் வழங்கினோம். நன்மை செய்வோருக்கு இவ்வாறே கூலி வழங்குவோம்."/>
        <aya index="23"
            text="அவர் எந்தப் பெண்ணின் வீட்டில் இருந்தாரோ அவள், அவரை அடைய முயற்சித்தாள். கதவுகளைத் தாழிட்டு அவரை 'வா!' என அழைத்தாள். அதற்கவர் &quot;அல்லாஹ்விடம் பாதுகாவல் தேடுகிறேன். அவனே எனது இறைவன். அவன் எனது தங்குமிடத்தை அழகாக்கியுள்ளான். அநியாயக்காரர்கள் வெற்றி பெற மாட்டார்கள்&quot; என்று கூறினார்."/>
        <aya index="24"
            text="அவள் அவரை நாடினாள். அவர் தமது இறைவனின் சான்றைப் பார்த்திரா விட்டால் அவரும் அவளை நாடியிருப்பார். அவரை விட்டுத் தீமையையும், மானக்கேடானதையும் நாம் திருப்புவதற்காக இவ்வாறு செய்தோம். அவர் தேர்ந்தெடுக்கப்பட்ட நமது அடியார்களில் உள்ளவர்."/>
        <aya index="25"
            text="அவரும், (அவரைத் துரத்திக் கொண்டு) அவளும் வாசலை நோக்கி ஓடினார்கள். அவள், அவரது சட்டையைப் பின்புறமாகக் கிழித்து விட்டாள். அவ்விருவரும் வாசலுக்கருகில் அவளது கணவனைக் கண்டனர். &quot;உமது மனைவியிடம் தவறாக நடக்க நினைத்தவருக்கு, சிறைப்படுத்துவது அல்லது துன்புறுத்தும் வேதனையளிப்பது தவிர வேறு என்ன தண்டனை இருக்க முடியும்?&quot; என்று அவள் கேட்டாள்."/>
        <aya index="26, 27"
            text="&quot;அவளே என்னை அடைய முயன்றாள்&quot; என்று அவர் கூறினார். அவளது குடும்பத்தாரில் ஒருவர் &quot;அவரது சட்டை முன்புறமாகக் கிழிக்கப்பட்டிருந்தால் அவள் உண்மை கூறுகிறாள்; அவர் பொய்யர்களில் உள்ளவர். அவரது சட்டை பின்புறமாகக் கிழிக்கப்பட்டிருந்தால் அவள் பொய்யுரைக்கிறாள்; அவர் உண்மையாளர்களில் உள்ளவர்&quot; என்று சாட்சி கூறினார்."/>
        <aya index="28, 29"
            text="அவருடைய சட்டை பின்புறமாகக் கிழிக்கப்பட்டிருந்ததை அவ(ளுடைய கணவ)ர் பார்த்தபோது, &quot;இது பெண்களான உங்கள் சூழ்ச்சிதான்! உங்கள் சூழ்ச்சி மிகக் கடுமையானது. யூஸுஃபே! இதை விட்டு விடுவீராக!&quot; (என்று கூறிவிட்டு, மீண்டும் தன் மனைவியை நோக்கி) &quot;நீ உன் பாவத்திற்காக மன்னிப்புத் தேடிக் கொள்! நீயே குற்றம் செய்தவளாக இருக்கிறாய்!&quot; என்று கூறினார்."/>
        <aya index="30"
            text="&quot;அமைச்சரின் மனைவி, தன்வசமுள்ள ஓர் இளைஞரை அடைய முயற்சித்தாள். காதல் அவளைக் கவர்ந்து விட்டது. அவள் பகிரங்கமான தவறில் இருப்பதாகவே நாங்கள் எண்ணுகிறோம்&quot; என்று அந்நகரிலுள்ள பெண்கள் பேசிக் கொண்டனர்."/>
        <aya index="31"
            text="அப்பெண்களின் வஞ்சகத்தைப் பற்றி அவள் செவியுற்றபோது அவர்களுக்கு அழைப்பு விடுத்தாள். அவர்களுக்காக (விருந்துக்கான) சபையை ஏற்பாடு செய்து, அவர்களில் ஒவ்வொருத்திக்கும் ஒரு கத்தியைக் கொடுத்தாள். &quot;(யூஸுஃபே!) அப்பெண்களுக்கு முன்னிலையில் செல்வீராக!&quot; என்று கூறினாள். அப்பெண்கள் அவரைக் கண்டதும் பிரமித்துப் போய் தமது கைகளை வெட்டிக் கொண்டனர். &quot;அல்லாஹ் தூய்மையானவன். இவர் மனிதர் அல்ல! இவர் கண்ணியமிக்க வானவரேயன்றி வேறில்லை&quot; என்று கூறினர்."/>
        <aya index="32"
            text="&quot;இவர் விஷயத்தில்தான் நீங்கள் என்னை இழிவாகப் பேசினீர்கள்! நான்தான் அவரை அடைய முயன்றேன். ஆனால் அவர் தன்னைக் காத்துக் கொண்டார். நான் ஏவுவதை அவர் செய்யா விட்டால் சிறையில் அடைக்கப்பட்டு, சிறுமையடைந்தோரில் ஒருவராகி விடுவார்&quot; என்று அவள் கூறினாள்."/>
        <aya index="33"
            text="&quot;என் இறைவனே! இவர்கள் எதை நோக்கி என்னை அழைக்கிறார்களோ, அதைவிட சிறைச்சாலை எனக்கு மிக விருப்பமானது. இவர்களது சூழ்ச்சியிலிருந்து என்னை நீ திருப்பா விட்டால் நான் இவர்களின் பக்கம் சாய்ந்து, அறிவீனர்களில் ஆகி விடுவேன்&quot; என்று (யூஸுஃப்) கூறினார்."/>
        <aya index="34"
            text="அவரது இறைவன் அவரது பிரார்த்தனையை அங்கீகரித்து, அப்பெண்களின் சூழ்ச்சியிலிருந்து அவரைத் திருப்பினான். அவன் செவியேற்பவன்; நன்கறிந்தவன்."/>
        <aya index="35"
            text="(அவர் குற்றமற்றவர் என்பதற்கான) சான்றுகளை அவர்கள் கண்ட பிறகும், குறிப்பிட்ட காலம் வரையில் அவரைச் சிறையில் அடைக்க வேண்டும் என்றே அவர்களுக்குத் தோன்றியது."/>
        <aya index="36"
            text="இரண்டு இளைஞர்கள் அவருடன் சிறை சென்றனர். &quot;நான் மது பிழிவதாகக் (கனவு) கண்டேன்&quot; என அவ்விருவரில் ஒருவர் கூறினார். &quot;என் தலைமீது நான் ரொட்டியைச் சுமந்திருக்கும் நிலையில் அதிலிருந்து பறவைகள் உண்பதாகக் (கனவு) கண்டேன். இதன் விளக்கத்தை எங்களுக்கு அறிவிப்பீராக! நல்லோரில் ஒருவராகவே உம்மைக் கருதுகிறோம்&quot; என மற்றொருவர் கூறினார்."/>
        <aya index="37"
            text="&quot;உங்கள் இருவருக்கும் (கனவின் பலன்) நிறைவேறுவதற்கு முன்பாக அதன் விளக்கத்தை உங்களுக்கு நான் அறிவித்தாலே தவிர, உங்களுக்கு வழங்கப்பட வேண்டிய உணவு உங்களிடம் வராது. இது என் இறைவன் எனக்குக் கற்றுத் தந்தவற்றில் உள்ளது. அல்லாஹ்வை நம்பாத கூட்டத்தாரின் மார்க்கத்தை நான் புறக்கணித்து விட்டேன். அவர்களே மறுமையை மறுப்பவர்கள்&quot; என்று (யூசுஃப்) கூறினார்."/>
        <aya index="38"
            text="என் மூதாதையரான இப்ராஹீம், இஸ்ஹாக், யஃகூப் ஆகியோரின் மார்க்கத்தைப் பின்பற்றுகிறேன். அல்லாஹ்வுக்கு எதையும் நாம் இணையாக்குவது நமக்குத் தகுதியானதல்ல! இது, நம்மீதும், மக்கள்மீதும் அல்லாஹ் புரிந்த அருளாகும். எனினும் மக்களில் அதிகமானோர் நன்றி செலுத்த மாட்டார்கள்."/>
        <aya index="39"
            text="&quot;இரு சிறைத் தோழர்களே! பல்வேறு கடவுள்கள் நல்லதா? அல்லது அடக்கியாளும் ஒருவனான அல்லாஹ்வா?&quot;"/>
        <aya index="40"
            text="&quot;அவனையன்றி நீங்கள் வணங்குபவை, நீங்களும் உங்கள் முன்னோரும் சூட்டிக் கொண்ட (வெறும்) பெயர்களைத் தவிர வேறில்லை. இதற்கு எந்த ஆதாரத்தையும் அல்லாஹ் அருளவில்லை. அதிகாரம் அனைத்தும் அல்லாஹ்வுக்கே தவிர வேறில்லை. அவனைத் தவிர வேறு யாரையும் நீங்கள் வணங்கக்கூடாது என அவன் ஆணையிட்டுள்ளான். இதுவே நேரான மார்க்கம். எனினும் மனிதர்களில் அதிகமானோர் அறிந்து கொள்வதில்லை&quot;"/>
        <aya index="41"
            text="&quot;இரு சிறைத் தோழர்களே! உங்கள் இருவரில் ஒருவர் தன் எஜமானுக்கு மது புகட்டுவார். மற்றொருவர் சிலுவையில் அறையப்பட்டு, அவரது தலையைப் பறவைகள் தின்னும். நீங்கள் எதைப் பற்றி விளக்கம் கேட்டீர்களோ அந்தக் காரியம் தீர்மானிக்கப்பட்டு விட்டது&quot; (என்றும் கூறினார்.)"/>
        <aya index="42"
            text="அவ்விருவரில் யார் விடுதலையடைவார் என எண்ணினாரோ அவரிடம் &quot;உன் எஜமானிடம் என்னைப் பற்றிச் சொல்வாயாக!&quot; என்று (யூஸுஃப்) கூறினார். ஆனால் தன் எஜமானிடம் சொல்வதை விட்டும் அவரை ஷைத்தான் மறக்கச் செய்தான். எனவே சில ஆண்டுகள் அவர் சிறையிலேயே தங்கியிருந்தார்."/>
        <aya index="43"
            text="&quot;ஏழு மெலிந்த மாடுகள், ஏழு கொழுத்த மாடுகளைத் தின்பதாகவும், பசுமையான ஏழு கதிர்களையும், காய்ந்துபோன வேறு கதிர்களையும் நான் (கனவில்) கண்டேன். சபையோரே! நீங்கள் கனவுக்கு விளக்கம் கூறக்கூடியவர்களாக இருந்தால் என் கனவுக்கு விளக்கம் சொல்லுங்கள்!&quot; என்று மன்னர் கூறினார்."/>
        <aya index="44"
            text="&quot;இவை குழப்பமான கனவுகள். இக்கனவுகளின் விளக்கத்தை நாங்கள் அறிந்தவர்கள் அல்ல!&quot; என அவர்கள் கூறினர்."/>
        <aya index="45"
            text="அவ்விருவரில் விடுதலை பெற்றவர், வெகு காலத்திற்குப் பின்பு ஞாபகம் வந்து, &quot;அதன் விளக்கத்தை நான் உங்களுக்கு அறிவிக்கிறேன். என்னை (யூஸுஃபிடம்) அனுப்புங்கள்!&quot; என்று கூறினார்."/>
        <aya index="46"
            text="&quot;யூஸுஃபே! உண்மையாளரே! ஏழு மெலிந்த மாடுகள், ஏழு கொழுத்த மாடுகளைத் தின்பது பற்றியும், பசுமையான ஏழு கதிர்கள் பற்றியும், காய்ந்துபோன வேறு கதிர்கள் பற்றியும் எங்களுக்கு விளக்கம் கூறுவீராக! மக்கள் அறிந்து கொள்வதற்காக அவர்களிடம் (விளக்கத்துடன்) நான் திரும்பிச் செல்ல வேண்டும்&quot; (என்று அவர் கூறினார்.)"/>
        <aya index="47, 48, 49"
            text="&quot;தொடர்ச்சியாக ஏழு ஆண்டுகள் விவசாயம் செய்வீர்கள். நீங்கள் உண்பதற்கு வேண்டிய சிறிதளவைத் தவிர நீங்கள் அறுவடை செய்தவற்றை அதன் கதிர்களுடன் (சேமிப்புக் கிடங்கில்) விட்டு வையுங்கள்! அதற்குப் பிறகு கடினமான ஏழு (பஞ்ச ஆண்டுகள்) வரும். அவற்றுக்காக நீங்கள் முற்படுத்தியவற்றை அவை தின்றுவிடும். நீங்கள் சேமித்து வைத்தவற்றில் சிறிதளவைத் தவிர! அதன் பின்னர் ஓர் ஆண்டு வரும். அதில் மக்களுக்கு மழை பொழிவிக்கப்படும். அதில் அவர்கள் பழச்சாறு பிழிவார்கள்&quot; என்று (யூஸுஃப்) கூறினார்."/>
        <aya index="50"
            text="&quot;அவரை என்னிடம் அழைத்து வாருங்கள்!&quot; என்று மன்னர் கூறினார். தூதுவர் யூஸுஃபிடம் வந்தபோது, &quot;உமது எஜமானிடம் திரும்பிச் சென்று, 'தமது கைகளை வெட்டிக் கொண்ட பெண்களின் நிலை என்ன?' என்று அவரிடம் கேட்பீராக! அப்பெண்களின் சதியை எனது இறைவனே நன்கறிந்தவன்&quot; என்று கூறினார்.262"/>
        <aya index="51, 52"
            text="&quot;யூஸுஃபை நீங்கள் அடைய முயன்றபோது உங்களுக்கு நேர்ந்தது என்ன?&quot; என்று (மன்னர்) கேட்டார். &quot;அல்லாஹ் தூய்மையானவன்! அவரிடம் எந்தக் கெட்ட செயலையும் நாங்கள் அறியவில்லை&quot; என அப்பெண்கள் கூறினர். அதற்கு அமைச்சரின் மனைவி, &quot;இப்போது உண்மை வெளிப்பட்டு விட்டது. நான்தான் அவரை அடைய முயன்றேன். அவர் உண்மையாளர்களில் உள்ளவர். மறைவாக இருக்கும் அவருக்கு நான் மோசடி செய்யவில்லை என்பதை அவர் அறிய வேண்டும் என்பதே இ(வ்வாறு ஒப்புக் கொண்ட)தற்குக் காரணம். துரோகிகளின் சூழ்ச்சிக்கு அல்லாஹ் வழிகாட்ட மாட்டான்&quot; என்று கூறினாள்."/>
        <aya index="53"
            text="எனது உள்ளத்தை நானே தூய்மைப்படுத்திக் கொள்ளவில்லை. என் இறைவன் அருள் புரிந்தவற்றைத் தவிர, உள்ளம் தீமையை அதிகம் தூண்டுவதாகவே உள்ளது. என் இறைவன் மன்னிப்புமிக்கவன்; நிகரிலா அன்பாளன்&quot; (என்றும் கூறினாள்.)"/>
        <aya index="54"
            text="&quot;அவரை என்னிடம் அழைத்து வாருங்கள்! அவரை எனக்கான தனி அலுவலராக்கிக் கொள்கிறேன்&quot; என்று மன்னர் கூறினார். அவர் யூஸுஃபிடம் பேசியபோது &quot;இன்றைய தினம் நம்மிடம் நீர் மதிப்புமிக்கவர்; நம்பிக்கைக்குரியவர்&quot; என்று கூறினார்."/>
        <aya index="55"
            text="&quot;என்னை இந்நாட்டின் கருவூலங்களுக்குப் பொறுப்பாளராக்குங்கள். நான் பாதுகாப்பவன்; நன்கறிந்தவன்&quot; என்று (யூஸுஃப்) கூறினார்."/>
        <aya index="56"
            text="இவ்வாறே அந்நாட்டில் யூஸுஃபுக்குத் தங்குமிடத்தை ஏற்படுத்திக் கொடுத்தோம். அவர் விரும்பியவாறு அங்கு வாழ்ந்தார். நாம் நாடியோருக்கு நமது அருள் கிடைக்கும்படி செய்கிறோம். நன்மை செய்வோரின் கூலியை நாம் வீணாக்க மாட்டோம்."/>
        <aya index="57"
            text="இறைநம்பிக்கை கொண்டு, இறையச்சமுடையவர்களாகவும் இருப்போருக்கு மறுமையின் கூலியே சிறந்தது."/>
        <aya index="58"
            text="யூஸுஃபின் சகோதரர்கள் (எகிப்துக்கு) வந்தனர். அவர்கள் யூஸுஃபிடம் சென்றபோது அவர், அவர்களை அறிந்து கொண்டார். அவர்களோ அவரை அறியாதிருந்தனர்."/>
        <aya index="59, 60"
            text="அவர்களுக்குத் தேவையான பொருட்களை அவர் ஏற்பாடு செய்து கொடுத்தபோது, &quot;உங்கள் தந்தையிடம் இருக்கும் உங்கள் சகோதரனையும் என்னிடம் அழைத்து வாருங்கள்! நான் நிறைவாக அளந்து கொடுப்பதை நீங்கள் பார்க்கவில்லையா? நான் விருந்தோம்பலில் மிகச் சிறந்தவன். அவ்வாறு அவரை நீங்கள் என்னிடம் அழைத்து வராவிட்டால், என்னிடமிருந்து (தானியத்தை) உங்களுக்கு அளந்து தர மாட்டேன். நீங்கள் என்னை நெருங்கவும் கூடாது&quot; என்று கூறினார்."/>
        <aya index="61"
            text="&quot;அவரது தந்தையிடம் அவர் குறித்து வற்புறுத்துவோம். (இதை) நாங்கள் செய்யக்கூடியவர்களே!&quot; என அவர்கள் கூறினர்."/>
        <aya index="62"
            text="&quot;அவர்களுக்குரிய பொருட்களை அவர்களின் சுமைகளிலேயே வைத்து விடுங்கள்! அவர்கள் தமது குடும்பத்தினரிடம் சென்றடைந்ததும் அதைத் தெரிந்து கொள்வார்கள். இதனால் அவர்கள் திரும்பி வரக் கூடும்&quot; என்று (யூஸுஃப்) தமது ஊழியர்களிடம் கூறினார்."/>
        <aya index="63"
            text="அவர்கள் தமது தந்தையிடம் திரும்பிச் சென்றபோது, &quot;எங்கள் தந்தையே! (எங்களுக்கான தானிய) அளவு எங்களுக்குத் தடுக்கப்பட்டு விட்டது. எனவே எங்கள் சகோதரரை எங்களுடன் அனுப்புங்கள். நாங்கள் (தானியத்தைப்) பெற்றுக் கொள்வோம். நாங்கள் அவருக்குப் பாதுகாவலர்களாக இருப்போம்'' என்று கூறினர்."/>
        <aya index="64"
            text="&quot;இதற்கு முன்பு இவரது சகோதரர் விஷயத்தில் உங்களை நான் நம்பியது போலன்றி, இவர் விஷயத்திலும் உங்களை நான் நம்புவேனா? (நம்ப மாட்டேன்.) அல்லாஹ்வே சிறந்த பாதுகாவலன். அவன் கருணையாளர்களில் மிக்க மேலான கருணையாளன்&quot; என்று கூறினார்."/>
        <aya index="65"
            text="அவர்கள் தமது உடைமைகளைத் திறந்தபோது, தமது பொருட்கள் தம்மிடமே திருப்பித் தரப்பட்டிருப்பதைக் கண்டார்கள். &quot;எங்கள் தந்தையே! நாங்கள் வரம்பு மீறவில்லை. இதோ நமது பொருட்கள்! நம்மிடமே திருப்பித் தரப்பட்டுள்ளன. நம் குடும்பத்திற்காகத் தானியங்களைப் பெறுவதுடன், எங்கள் சகோதரரையும் பாதுகாத்துக் கொள்வோம். ஓர் ஒட்டகச் சுமை அளவுக்கு அதிகமாகவும் பெற்றுக் கொள்வோம். இ(ப்போது தரப்பட்டிருப்ப)து சொற்ப அளவுதான்&quot; என்று கூறினர்."/>
        <aya index="66"
            text="&quot;நீங்கள் (ஆபத்தால்) சூழப்பட்டாலே தவிர, அவரை என்னிடம் திரும்ப அழைத்து வருவீர்கள் என அல்லாஹ்வை முன்னிறுத்தி நீங்கள் என்னிடம் உறுதிமொழி கொடுக்கும் வரை அவரை உங்களுடன் அனுப்பவே மாட்டேன்&quot; என்று அவர் கூறினார். அவருக்குத் தமது உறுதிமொழியை அவர்கள் அளித்தபோது &quot;நாம் பேசிக் கொள்வதற்கு அல்லாஹ்வே பொறுப்பாளன்&quot; என்று கூறினார்."/>
        <aya index="67"
            text="&quot;என் புதல்வர்களே! நீங்கள் ஒரே வாசல் வழியாக நுழையாதீர்கள்! வெவ்வேறு வாசல்கள் வழியாக நுழையுங்கள்! உங்களுக்கு அல்லாஹ்விடமிருந்து ஏற்படும் எந்த ஒன்றையும் என்னால் தடுக்க முடியாது. அதிகாரம் அனைத்தும் அல்லாஹ்வுக்கே தவிர வேறில்லை. அவன்மீதே நான் நம்பிக்கை வைத்துள்ளேன். நம்பிக்கை வைப்போர் அவன்மீதே நம்பிக்கை வைக்கட்டும்!&quot; என்று கூறினார்."/>
        <aya index="68"
            text="தம் தந்தை ஆணைப்படியே அவர்கள் நுழைந்தபோதும், அல்லாஹ்விடமிருந்து அவர்களுக்கு ஏற்பட்ட எந்த ஒன்றையும் அது தடுக்கவில்லை. மாறாக, யஃகூப் தன் மனத்திலிருந்த ஒரு தேவையை நிறைவேற்றிக் கொண்டார். அவருக்கு நாம் கற்றுக் கொடுத்ததன் காரணமாக அவர் அறிவுள்ளவராக இருந்தார். எனினும் (இதனை) மனிதர்களில் பெரும்பாலோர் அறிவதில்லை."/>
        <aya index="69"
            text="யூஸுஃபிடம் அவர்கள் வந்தபோது, அவர் தமது சகோதரரைத் தம்முடன் சேர்த்துக் கொண்டு, &quot;நானே உமது சகோதரன். அவர்கள் செய்து கொண்டிருந்ததைப் பற்றி நீர் கவலைப்படாதீர்!&quot; என்று கூறினார்."/>
        <aya index="70"
            text="அவர்களுக்குத் தேவையான பொருட்களை அவர் ஏற்பாடு செய்து கொடுத்தபோது, ஒரு குவளையைத் தமது சகோதரரின் சுமைக்குள் வைத்து விட்டார். பின்னர் ஓர் அறிவிப்பாளர் &quot;ஒட்டகக் கூட்டத்தினரே! நீங்களே திருடர்கள்&quot; என்று அறிவித்தார்."/>
        <aya index="71"
            text="அவர்கள், இவர்களிடம் வந்து, &quot;நீங்கள் தொலைத்தது என்ன?&quot; என்று கேட்டனர்."/>
        <aya index="72"
            text="&quot;மன்னரின் குவளையைத் தொலைத்து விட்டோம். அதை யார் கொண்டு வருகிறாரோ அவருக்கு ஓர் ஒட்டகச் சுமை (தானியம்) உண்டு. அதற்கு நான் பொறுப்பேற்கிறேன்&quot; என்று கூறினர்."/>
        <aya index="73"
            text="&quot;அல்லாஹ்வின்மீது சத்தியமாக! நாங்கள் இந்நாட்டில் குழப்பம் விளைவிக்க வரவில்லை; நாங்கள் திருடர்களாகவும் இருந்ததில்லை என்பதை அறிவீர்கள்&quot; என்று இவர்கள் கூறினர்."/>
        <aya index="74"
            text="&quot;நீங்கள் பொய்யர்களாக இருந்தால் அதற்கான தண்டனை என்ன?&quot; என்று அவர்கள் கேட்டனர்."/>
        <aya index="75"
            text="&quot;அதற்குரிய தண்டனையானது, எவரது சுமையில் அது காணப்படுகிறதோ அவர் (கைது செய்யப்படுவது) ஆகும். இதுவே அதற்கான தண்டனை. அநியாயக்காரர்களை இவ்வாறே தண்டிப்போம்&quot; என்று பதிலளித்தனர்."/>
        <aya index="76"
            text="தம் சகோதரரின் சுமைக்கு முன்பு மற்றவர்களின் சுமைகளிலிருந்து (சோதனையைத்) துவக்கினார். பின்னர் தம் சகோதரரின் சுமையிலிருந்து அதை வெளியே எடுத்தார். இவ்வாறே நாம் யூஸுஃபுக்காக யுக்தியைக் கையாண்டோம். அல்லாஹ் நாடினால் தவிர, அம்மன்னரின் சட்டப்படி தம் சகோதரரை அவரால் பிடித்து வைக்க முடியாது. நாம் நாடியோருக்கு அந்தஸ்துகளை உயர்த்துகிறோம். ஒவ்வொரு அறிந்தவனுக்கும் மேல் மிக அறிந்தவன் இருக்கிறான்."/>
        <aya index="77"
            text="&quot;இவர் திருடியிருந்தால் இதற்கு முன்னர் இவரது சகோதரரும் திருடியே இருப்பார்&quot; என்று அவர்கள் பேசிக் கொண்டனர். அ(வர்கள் கூறிய)தை யூஸுஃப் (விளங்கிக் கொண்டாலும்) அவர்களுக்கு வெளிப்படுத்தாமல் தனக்குள் மறைத்துக் கொண்டார். &quot;நீங்கள் தரம் கெட்டவர்கள். நீங்கள் (பொய்யாக) வர்ணிப்பதை அல்லாஹ் நன்கறிந்தவன்&quot; என்று கூறினார்."/>
        <aya index="78"
            text="&quot;அமைச்சரே! மிக வயதான தந்தை இவருக்கு இருக்கிறார். எனவே இவருக்குப் பகரமாக எங்களில் ஒருவரை பிடித்துக் கொள்வீராக! நல்லோரில் உள்ளவராகவே உம்மைக் கருதுகிறோம்&quot; என்று அவர்கள் கூறினர்."/>
        <aya index="79"
            text="&quot;எங்கள் பொருளை யாரிடம் கண்டோமோ அவரைத் தவிர (மற்றவரைப்) பிடித்துக் கொள்வதிலிருந்து அல்லாஹ்விடம் பாதுகாவல் தேடுகிறோம். அவ்வாறு செய்தால் நாங்கள் அநியாயக்காரர்களே!&quot; என்று (யூஸுஃப்) கூறினார்."/>
        <aya index="80"
            text="அவர்கள் அவரிடம் நம்பிக்கையிழந்தபோது, கலந்து பேசுவதற்காகத் தனியாகச் சென்றனர். &quot;உங்கள் தந்தை அல்லாஹ்வை முன்னிறுத்தி உங்களிடம் உறுதிமொழி எடுத்ததையும், இதற்கு முன் யூஸுஃப் விஷயத்தில் நீங்கள் தவறிழைத்ததையும் நீங்கள் அறியவில்லையா? எனவே, என் தந்தை எனக்கு அனுமதியளிக்கும் வரை, அல்லது அல்லாஹ் எனக்குத் தீர்ப்பளிக்கும் வரை இந்நாட்டிலிருந்து நகர மாட்டேன். தீர்ப்பளிப்போரில் அவன் மிகச் சிறந்தவன்&quot; என்று அவர்களில் பெரியவர் கூறினார்."/>
        <aya index="81, 82"
            text="&quot;நீங்கள் உங்கள் தந்தையிடம் திரும்பிச் சென்று, 'எங்கள் தந்தையே! உமது மகன் திருடி விட்டான். நாங்கள் அறிந்துள்ளதைத் தவிர எதையும் நாங்கள் சொல்லவில்லை. மறைவான விஷயத்தை நாங்கள் கண்காணிப்போராக இல்லை. நாங்கள் இருந்த ஊரிலும், நாங்கள் வந்த ஒட்டகக் கூட்டத்தாரிடமும் விசாரித்துக் கொள்ளுங்கள்! நாங்கள் உண்மையாளர்கள்தான்!' என்று சொல்லுங்கள்&quot; (எனவும் கூறினார்.)"/>
        <aya index="83"
            text="&quot;இல்லை! உங்கள் உள்ளங்கள் ஒரு செயலை உங்களுக்கு அலங்கரித்துக் காட்டி விட்டன. (எனது நிலை) அழகிய பொறுமையே! அவர்கள் அனைவரையும் அல்லாஹ் என்னிடம் கொண்டு வந்து சேர்க்கக் கூடும். அவனே நன்கறிந்தவன், நுண்ணறிவாளன்&quot; என்று (யஃகூப்) கூறினார்."/>
        <aya index="84"
            text="அவர்களை விட்டும் விலகி, &quot;யூஸுஃப் விஷயத்தில் எனக்கு ஏற்பட்ட கவலையே!&quot; என்று கூறினார். கவலையால் அவரது கண்கள் வெளுத்து விட்டன. அவர் (துக்கத்தை) அடக்கிக் கொள்பவர்."/>
        <aya index="85"
            text="&quot;அல்லாஹ்வின்மீது சத்தியமாக! நீர் உடல் இளைத்துப் போகும்வரை அல்லது நீர் மரணிக்கும்வரை யூஸுஃபை நினைத்துக் கொண்டே இருப்பீர்&quot; என அவர்கள் கூறினர்."/>
        <aya index="86"
            text="&quot;என் துயரத்தையும், துக்கத்தையும் நான் முறையிடுவதெல்லாம் அல்லாஹ்விடம்தான். நீங்கள் அறியாதவற்றை அல்லாஹ்விடமிருந்து நான் அறிகிறேன்&quot; என்று (யஃகூப்) கூறினார்."/>
        <aya index="87"
            text="&quot;என் புதல்வர்களே! புறப்படுங்கள்! யூஸுஃபையும், அவரது சகோதரரையும் பற்றி விசாரியுங்கள்! அல்லாஹ்வின் அருளில் நம்பிக்கையிழந்து விடாதீர்கள்! இறைமறுப்பாளர்களான கூட்டத்தைத் தவிர எவரும் அல்லாஹ்வின் அருளில் நம்பிக்கையிழக்க மாட்டார்கள்&quot; (என்றும் கூறினார்.)"/>
        <aya index="88"
            text="அவர்கள் யூஸுஃபிடம் சென்றபோது &quot;அமைச்சரே! எங்களையும், எங்கள் குடும்பத்தினரையும் வறுமை பற்றிக் கொண்டது. நாங்கள் சொற்பமான பொருளையே கொண்டு வந்துள்ளோம். எனவே, எங்களுக்கு நிறைவாக அளந்து தருவீராக! எங்களுக்கு தர்மமாகவும் வழங்குவீராக! தர்மம் செய்வோருக்கு அல்லாஹ் கூலி வழங்குவான்&quot; என்று கூறினர்."/>
        <aya index="89"
            text="&quot;நீங்கள் அறிவீனர்களாக இருந்தபோது யூஸுஃபையும், அவரது சகோதரரையும் என்ன செய்தீர்கள் என்பதை அறிவீர்களா?&quot; என்று கேட்டார்."/>
        <aya index="90"
            text="&quot;நீர் தான் யூஸுஃபா?&quot; என அவர்கள் கேட்டனர். &quot;நான் தான் யூஸுஃப். இவர் என் சகோதரர். எங்களுக்கு அல்லாஹ் அருள் புரிந்துள்ளான். யார் இறையச்சம் கொண்டு, பொறுமையை மேற்கொள்கிறாரோ, அந்த நல்லவர்களின் கூலியை அல்லாஹ் வீணாக்க மாட்டான்&quot; என்று கூறினார்."/>
        <aya index="91"
            text="&quot;அல்லாஹ்வின்மீது சத்தியமாக! எங்களைவிட உம்மை அல்லாஹ் சிறப்பித்துள்ளான். நாங்களே தவறிழைத்து விட்டோம்&quot; என அவர்கள் கூறினர்."/>
        <aya index="92, 93"
            text="&quot;இன்றைய தினம் உங்கள் விஷயத்தில் பழிப்பும் இல்லை. உங்களை அல்லாஹ் மன்னிப்பான். அவன் கருணையாளர்களில் மிக்க மேலான கருணையாளன். எனது இந்தச் சட்டையைக் கொண்டு செல்லுங்கள். அதை எனது தந்தையின் முகத்தில் போடுங்கள்! அவர் பார்வையைப் பெறுவார். உங்கள் குடும்பத்தினர் அனைவரையும் என்னிடம் அழைத்து வாருங்கள்!&quot; என்று அவர் கூறினார்."/>
        <aya index="94"
            text="ஒட்டகக் கூட்டம் (எகிப்திலிருந்து) கிளம்பியதும், &quot;யூஸுஃபின் வாசத்தை நான் பெறுகிறேன். எனக்குப் புத்தி பேதலித்து விட்டதாக நீங்கள் எண்ணிவிடக் கூடாதே!&quot; என்று அவர்களின் தந்தை கூறினார்."/>
        <aya index="95"
            text="&quot;அல்லாஹ்வின்மீது சத்தியமாக! நீர் உம்முடைய பழைய தவறிலேயே இருக்கிறீர்&quot; என அ(வருடன் இருந்த)வர்கள் கூறினர்."/>
        <aya index="96"
            text="நற்செய்தி சொல்பவர் வந்து, (யூஸுஃபின் சட்டையான) அதை அவரது முகத்தில் போட்டபோது, அவர் மீண்டும் பார்வையுடையவர் ஆனார். &quot;நீங்கள் அறியாதவற்றை அல்லாஹ்விடமிருந்து அறிகிறேன் என உங்களிடம் நான் கூறவில்லையா?&quot; என்று கேட்டார்."/>
        <aya index="97"
            text="&quot;எங்கள் தந்தையே! எங்களுடைய பாவங்களுக்காக எங்களுக்குப் பாவ மன்னிப்புக் கோருவீராக! நாங்கள் தவறு செய்தவர்களாக இருக்கிறோம்&quot; என்று கூறினார்கள்."/>
        <aya index="98"
            text="&quot;என் இறைவனிடம் உங்களுக்காகப் பாவ மன்னிப்புக் கோருவேன். அவனே மன்னிப்புமிக்கவன்; நிகரிலா அன்பாளன்&quot; என்று அவர் கூறினார்."/>
        <aya index="99"
            text="அவர்கள் யூஸுஃபிடம் சென்றதும் அவர் தமது பெற்றோரைத் தம்முடன் சேர்த்துக் கொண்டார். &quot;அல்லாஹ் நாடினால் பாதுகாப்பானவர்களாக எகிப்திற்குள் வாருங்கள்!&quot; என்று கூறினார்."/>
        <aya index="100"
            text="அவர் தனது பெற்றோரை அரியணையில் ஏற்றினார். அவர்கள் (அனைவரும்) அவருக்கு முற்றிலும் பணிந்தனர். &quot;என் தந்தையே! இதுவே இதற்கு முன்பு நான் கண்ட கனவின் விளக்கம். என் இறைவன் அதை உண்மையாக்கினான். சிறையிலிருந்து என்னை அவன் விடுதலையாக்கியபோது எனக்கு நல்லுதவி புரிந்தான். எனக்கும், என் சகோதரர்களுக்குமிடையே ஷைத்தான் பிரிவினை ஏற்படுத்திய பிறகு கிராமத்திலிருந்து உங்களைக் கொண்டு வந்தான். தான் நாடியதை என் இறைவன் நுட்பமாகச் செய்பவன். அவன் நன்கறிந்தவன்; நுண்ணறிவாளன்&quot; என்று அவர் கூறினார்."/>
        <aya index="101"
            text="&quot;என் இறைவனே! எனக்கு ஆட்சியதிகாரத்தை வழங்கினாய். (கனவுச்) செய்திகளின் விளக்கத்தையும் எனக்குக் கற்றுத் தந்தாய்! வானங்களையும், பூமியையும் முன்மாதிரியின்றி படைத்தவனே! இவ்வுலகிலும், மறுமையிலும் நீயே என் பாதுகாவலன். முஸ்லிமாகவே என்னைக் கைப்பற்றுவாயாக! நல்லவர்களுடன் என்னைச் சேர்ப்பாயாக!&quot; (என்று பிரார்த்தித்தார்.)"/>
        <aya index="102"
            text="(நபியே!) இது மறைவான செய்திகளில் உள்ளதாகும். அதை நாம் உமக்கு அறிவிக்கிறோம். அவர்கள் சதி செய்தவாறு தமது காரியத்தில் ஒன்றுபட்டபோது நீர் அவர்களுடன் இருக்கவில்லை."/>
        <aya index="103"
            text="(நபியே!) நீர் பேராவல் கொண்டாலும் மனிதர்களில் பெரும்பாலோர் இறைநம்பிக்கை கொள்வோராக இல்லை."/>
        <aya index="104"
            text="இதற்காக அவர்களிடம் நீர் எந்தக் கூலியையும் கேட்கவில்லை. இது அகிலத்தாருக்கான அறிவுரையே அன்றி வேறில்லை."/>
        <aya index="105"
            text="வானங்கள், பூமியில் எத்தனையோ சான்றுகள் உள்ளன. அவற்றை அவர்கள் அலட்சியப்படுத்தியவாறே அதைக் கடந்து செல்கின்றனர்."/>
        <aya index="106"
            text="அவர்களில் அதிகமானோர் இணைவைத்தோராகவே தவிர அல்லாஹ்வின்மீது நம்பிக்கை கொள்வதில்லை."/>
        <aya index="107"
            text="அல்லாஹ்வின் சூழ்ந்து கொள்ளும் வேதனை அவர்களிடம் வருவதைப் பற்றியோ, அல்லது உலகம் அழியும் நேரம் அவர்கள் அறியாத விதத்தில் திடீரென அவர்களிடம் வருவதைப் பற்றியோ பயமின்றி இருக்கிறார்களா?"/>
        <aya index="108"
            text="&quot;இதுவே என் வழி! நான் அல்லாஹ்வை நோக்கி அழைக்கிறேன். நானும், என்னைப் பின்பற்றுவோரும் தெளிவான ஆதாரத்தின்மீது இருக்கிறோம். அல்லாஹ் தூயவன். நான் இணைவைப்பவர்களில் உள்ளவனல்ல!&quot; என்று (நபியே!) கூறுவீராக!"/>
        <aya index="109"
            text="உமக்கு முன்னர் (அந்தந்த) ஊர்வாசிகளிலுள்ள ஆடவர்களையன்றி (வேறெவரையும்) நாம் தூதராக அனுப்பவில்லை. அவர்களுக்கு வேத அறிவிப்பை வழங்கினோம். எனவே, இவர்கள் பூமியில் பயணித்து, தமக்கு முன்சென்றோரின் முடிவு எவ்வாறு இருந்தது என்பதைப் பார்க்க வேண்டாமா? இறையச்சமுடையவர்களுக்கு மறுமை வீடே மிகச் சிறந்தது. சிந்திக்க மாட்டீர்களா?"/>
        <aya index="110"
            text="(மக்கள் இனி நம்பமாட்டார்கள் என) இறைத் தூதர்கள் நம்பிக்கை இழந்து, தாம் மறுக்கப்பட்டு விட்டோம் என எண்ணியபோது நம் உதவி அவர்களிடம் வந்தது. நாம் நாடியவர்கள் காப்பாற்றப்பட்டனர். குற்றம் புரியும் கூட்டத்தாரை விட்டும் நமது தண்டனை திருப்பப்படாது."/>
        <aya index="111"
            text="(இறைத் தூதர்களான) அவர்களின் வரலாறுகளில் அறிவுடையோருக்குப் படிப்பினை உள்ளது. இது புனைந்து கூறப்பட்ட செய்தி அல்ல! மாறாக, தனக்கு முன்புள்ளவற்றை உண்மைப்படுத்தக் கூடியது. அனைத்து விஷயங்களையும் தெளிவுபடுத்தக் கூடியது. மேலும் இறைநம்பிக்கை கொள்ளும் சமுதாயத்திற்கு நேர்வழியாகவும், அருளாகவும் உள்ளது."/>
    </sura>
    <sura index="13" name="">
        <aya index="1"
            text="அலிஃப், லாம், மீம், ரா. இவை வேதத்தின் வசனங்களாகும். உமது இறைவனிடமிருந்து உமக்கு அருளப்பட்டுள்ள இது உண்மையானது. எனினும் (இதனை) மனிதர்களில் பெரும்பாலோர் நம்புவதில்லை."/>
        <aya index="2"
            text="நீங்கள் பார்க்கும் வகையிலான தூண்களின்றி வானங்களை அல்லாஹ்தான் உயர்த்தியுள்ளான். பின்னர் அர்ஷின்மீது அமர்ந்தான். சூரியனையும், சந்திரனையும் வசப்படுத்தியுள்ளான். ஒவ்வொன்றும் குறிப்பிட்ட தவணைவரை ஓடுகின்றன. அவன் காரியங்களை நிர்வகிக்கிறான். உங்கள் இறைவனின் சந்திப்பை நீங்கள் உறுதி கொள்வதற்காகச் சான்றுகளை விவரிக்கிறான்."/>
        <aya index="3"
            text="அவனே பூமியை விரித்து அதில் மலைகளையும், ஆறுகளையும் ஏற்படுத்தினான். அதில் அனைத்துக் கனி (தரும் தாவரங்)களிலும் ஆண், பெண் கொண்ட ஜோடிகளை உருவாக்கினான். இரவைப் பகலால் மூடுகிறான். சிந்திக்கும் மக்களுக்கு இதில் சான்றுகள் உள்ளன."/>
        <aya index="4"
            text="அருகருகே இருக்கும் (நிலப்) பகுதிகள் பூமியில் உள்ளன. (அவற்றில்) திராட்சைத் தோட்டங்களும், பயிர்களும், கிளைகள் படர்ந்த மற்றும் கிளைகள் படராத பேரீச்சை மரங்களும் உள்ளன. ஒரேவிதமான நீர்தான் அவற்றுக்குப் பாய்ச்சப்படுகிறது. ஆனால் அவற்றில் ஒன்றைவிட மற்றொன்றைச் சுவையில் சிறப்பாக்கியுள்ளோம். சிந்திக்கும் சமுதாயத்திற்கு இதில் சான்றுகள் உள்ளன."/>
        <aya index="5"
            text="நீர் ஆச்சரியப்படுவீராயின், &quot;நாம் மண்ணாகி விட்டாலும் புதிய படைப்பாக ஆவோமா?&quot; என்ற அவர்களின் கூற்றே ஆச்சரியமானது. அவர்களே தமது இறைவனை மறுத்தவர்கள். இத்தகையோருக்கு அவர்களின் கழுத்துகளில் விலங்குகள் உள்ளன. அவர்கள் நரகவாசிகள். அவர்கள் அதில் நிரந்தரமாக இருப்பார்கள்."/>
        <aya index="6"
            text="அவர்கள் நன்மைக்கு முன் (வேதனை எனும்) தீமையை உம்மிடம் விரைந்து தேடுகின்றனர். இவர்களுக்கு முன்னரும் எடுத்துக்காட்டுகள் சென்றுள்ளன. மனிதர்களின் அநியாயங்களை உமது இறைவன் மன்னிப்பவன். எனினும் உமது இறைவன் தண்டிப்பதிலும் கடுமையானவன்."/>
        <aya index="7"
            text="&quot;இவருக்கு ஓர் அற்புதம் அவரது இறைவனிடமிருந்து இறக்கப்பட வேண்டாமா?&quot; என இறைமறுப்பாளர்கள் கேட்கின்றனர். (நபியே!) நீர் எச்சரிப்பவர்தான். ஒவ்வொரு சமுதாயத்திற்கும் ஒரு வழிகாட்டி உண்டு."/>
        <aya index="8"
            text="ஒவ்வொரு பெண்ணும் கருவுறுவதையும், கர்ப்பப் பைகள் சுருங்குவதையும், அவை விரிவடைவதையும் அல்லாஹ் அறிவான். அவனிடம் ஒவ்வொரு பொருளும் ஓர் அளவைக் கொண்டுள்ளது.263"/>
        <aya index="9"
            text="அவன் மறைவானதையும், வெளிப்படையானதையும் அறிபவன்; மிகப் பெரியவன்; மிக உயர்ந்தவன்.264"/>
        <aya index="10"
            text="(அவனைப் பொறுத்தவரை) உங்களில் இரகசியமாகப் பேசுபவரும், சப்தமாகப் பேசுபவரும், இரவில் மறைந்து கொள்பவரும், பகலில் பகிரங்கமாகச் செல்பவரும் சமமே!"/>
        <aya index="11"
            text="மனிதனுக்கு முன்னும், பின்னும் தொடரக்கூடிய (வான)வர்கள் உள்ளனர். அவர்கள் அல்லாஹ்வின் ஆணைப்படி அவனைப் பாதுகாக்கின்றனர். ஒரு சமுதாயத்தினர் தமது நிலையை மாற்றிக் கொள்ளாதவரை அவர்களின் நிலையை அல்லாஹ் மாற்றுவதில்லை. அல்லாஹ், ஒரு சமுதாயத்திற்குத் தீங்கை நாடிவிட்டால் அதைத் தடுப்பது எதுவுமில்லை. அவனையன்றி அவர்களுக்கு எந்தப் பாதுகாவலரும் இல்லை.265"/>
        <aya index="12"
            text="மின்னலை அச்சமாகவும், ஆதரவாகவும் அவனே உங்களுக்குக் காட்டுகிறான்; கனத்த மேகங்களையும் உருவாக்குகிறான்."/>
        <aya index="13"
            text="இடி அவனது புகழைக் கொண்டும், வானவர்கள் அவனது அச்சத்தாலும் அவனைப் போற்றுகின்றனர். அவனே இடி முழக்கங்களை அனுப்புகிறான். தான் நாடியோருக்கு அவற்றின் மூலம் பாதிப்பை ஏற்படுத்துகிறான். அல்லாஹ்வைப் பற்றி அவர்கள் வாக்குவாதம் செய்கின்றனர். அவன் தண்டிப்பதில் கடுமையானவன்.266"/>
        <aya index="14"
            text="அவனுக்கே உண்மையான பிரார்த்தனை உரியது. அவனை விட்டுவிட்டு, யாரை இவர்கள் அழைக்கிறார்களோ அவர்கள் சிறிதும் இவர்களுக்குப் பதிலளிக்க மாட்டார்கள். தண்ணீர் (தானாகவே) ஒருவனது வாயைச் சென்றடையாது என்ற நிலையில், அது தனது வாய்க்குள் செல்வதற்காகத் தனது கைகளை அதை நோக்கி விரித்துக் கொண்டே இருப்பவனைப் போன்று (அவர்களின் நிலை) உள்ளது. (இவ்வாறே) இறைமறுப்பாளர்களின் பிரார்த்தனைகள் வழிதவறியவையாகவே உள்ளன."/>
        <aya index="15"
            text="வானங்களிலும், பூமியிலும் இருப்பவை விரும்பினாலும், விரும்பா விட்டாலும் அவை அல்லாஹ்வுக்கே பணிகின்றன. அவற்றின் நிழல்கள் காலையிலும், மாலையிலும் (அவனுக்குப் பணிகின்றன.)"/>
        <aya index="16"
            text="&quot;வானங்கள், பூமியின் இறைவன் யார்?&quot; என நீர் கேட்பீராக! &quot;அல்லாஹ்&quot; என்று கூறுவீராக! &quot;அவனை விட்டுவிட்டு (வேறு) பாதுகாவலர்களை எடுத்துக்கொண்டீர்களா? அவர்கள் தமக்கே எந்த நன்மையும், தீமையும் செய்ய சக்திபெற மாட்டார்கள்&quot; என்று கூறுவீராக! &quot;பார்வையற்றவனும், பார்வையுடையவனும் சமமாவார்களா? இருள்களும், ஒளியும் சமமாகுமா? அல்லது அவர்கள் அல்லாஹ்வுக்கு ஏற்படுத்திய இணைக்கடவுள்கள், அவன் படைத்ததைப் போன்று (எதையும்) படைத்து, அதனால் (யாருடைய) படைப்பு (என்பதில்) அவர்களுக்குக் குழம்பி விட்டதா?&quot; என்றும் கேட்பீராக! &quot;அல்லாஹ்வே ஒவ்வொரு பொருளையும் படைத்தவன். அவன் தனித்தவன்; அடக்கியாள்பவன்&quot; என்று கூறுவீராக!"/>
        <aya index="17"
            text="அவன் வானிலிருந்து மழை பொழியச் செய்கிறான். நீரோடைகள் தத்தமது அளவுக்குத் தக்கபடி ஓடுகின்றன. பொங்கும் நுரையைச் சுமந்தவாறு வெள்ளம் ஓடுகிறது. நகையோ, நுகர்வுப் பொருளோ செய்வதற்காக நெருப்பில் அவர்கள் உருக்கும்போதும் அதுபோன்ற நுரை ஏற்படுகிறது. இவ்வாறே சத்தியத்திற்கும், அசத்தியத்திற்கும் அல்லாஹ் எடுத்துக்காட்டைக் கூறுகிறான். நுரை வீணாகப் போய் விடுகிறது; ஆனால் மக்களுக்குப் பயனளிப்பதோ பூமியில் தங்கி விடுகிறது. இவ்வாறே அல்லாஹ் எடுத்துக்காட்டுகளை எடுத்துரைக்கிறான்."/>
        <aya index="18"
            text="யார் தமது இறைவனுக்குப் பதிலளிக்கிறார்களோ அவர்களுக்குச் சிறந்த நன்மை உண்டு. யார் அவனுக்குப் பதிலளிக்கவில்லையோ அவர்களிடம் பூமியிலுள்ள அனைத்தும், அதனுடன் அதுபோன்றதும் இருந்தாலும் அதை (அவனது தண்டனைக்கு) ஈடாகக் கொடுத்து விடுவார்கள். அவர்களுக்குக் கடினமான விசாரணை உண்டு. அவர்களின் தங்குமிடம் நரகம். தங்குமிடத்தில் அது கெட்டது."/>
        <aya index="19"
            text="உமது இறைவனிடமிருந்து உமக்கு அருளப்பட்டது உண்மையே என்று அறிபவர், (சிந்திக்காத) குருடரைப் போன்று ஆவாரா? அறிவுடையவர்களே படிப்பினை பெறுவர்."/>
        <aya index="20"
            text="அவர்கள் அல்லாஹ்விடம் செய்த உடன்படிக்கையை நிறைவேற்றுவார்கள்; ஒப்பந்தத்தை முறிக்க மாட்டார்கள்."/>
        <aya index="21"
            text="(தம்முடன்) சேர்த்துக் கொள்ளப்பட வேண்டுமென அல்லாஹ் ஆணையிட்ட (இரத்த பந்தத்)தைச் சேர்த்துக் கொள்வார்கள். அவர்கள் தமது இறைவனுக்கு அஞ்சுவார்கள்; கடினமான விசாரணைக்கும் அஞ்சுவார்கள்."/>
        <aya index="22"
            text="அவர்கள் தமது இறைவனின் பொருத்தத்தை நாடி பொறுமையைக் கடைப்பிடிப்பார்கள்; தொழுகையை நிலைநிறுத்துவார்கள். நாம் அவர்களுக்கு வழங்கியதிலிருந்து இரகசியமாகவும், பகிரங்கமாகவும் செலவிடுவார்கள். நன்மையைக் கொண்டு தீமையைத் தடுப்பார்கள். அவர்களுக்கே மறுமையில் நல்முடிவு உண்டு."/>
        <aya index="23, 24"
            text="அவர்களும், அவர்களின் பெற்றோர், மனைவியர், பிள்ளைகள் ஆகியோரில் நல்லோராக இருந்தவர்களும் நிலையான சொர்க்கங்களில் நுழைவார்கள். அவர்களிடம் வானவர்கள் அனைத்து வாசல்களிலிருந்தும் வருவார்கள். &quot;நீங்கள் பொறுமையை மேற்கொண்டதால் உங்கள்மீது அமைதி ஏற்படட்டும்! மறுமையின் முடிவு நல்லதாகி விட்டது (என்று கூறுவார்கள்.)"/>
        <aya index="25"
            text="அல்லாஹ்விடம் ஏற்படுத்திய உடன்படிக்கையை உறுதிப்படுத்திய பிறகு யார் அதை முறித்து, சேர்த்துக் கொள்ளப்பட வேண்டுமென அல்லாஹ் ஆணையிட்ட (இரத்த பந்தத்)தைத் துண்டித்து, பூமியில் குழப்பம் விளைவிக்கிறார்களோ அவர்களுக்கே சாபம் உள்ளது. அவர்களுக்கு மறுமையில் கேடு உள்ளது."/>
        <aya index="26"
            text="அல்லாஹ், தான் நாடியோருக்கு வாழ்வாதாரத்தை வாரி வழங்குகிறான்; (நாடியோருக்கு) அளவுடனும் கொடுக்கிறான். அவர்கள் இவ்வுலக வாழ்வைக் கொண்டு மகிழ்ச்சியடைகின்றனர். ஆனால் மறுமையுடன் ஒப்பிடுகையில் இவ்வுலக வாழ்வு அற்ப இன்பத்தைத் தவிர வேறில்லை."/>
        <aya index="27"
            text="&quot;இவரது இறைவனிடமிருந்து இவருக்கு ஓர் அற்புதம் இறக்கப்பட வேண்டாமா?&quot; என இறைமறுப்பாளர்கள் கேட்கின்றனர். &quot;தான் நாடியவர்களை அல்லாஹ் வழிகேட்டில் விடுகிறான். மீண்டவருக்குத் தன்னை நோக்கி வழிகாட்டுகிறான்&quot; என்று கூறுவீராக!"/>
        <aya index="28"
            text="அவர்களே இறைநம்பிக்கை கொண்டவர்கள். அவர்களின் உள்ளங்கள் அல்லாஹ்வின் நினைவால் நிம்மதியடைகின்றன. அறிந்து கொள்ளுங்கள்! அல்லாஹ்வின் நினைவால்தான் உள்ளங்கள் நிம்மதியடைகின்றன."/>
        <aya index="29"
            text="இறைநம்பிக்கை கொண்டு, நற்செயல்கள் செய்வோருக்கு நற்பேறுகளும், அழகிய புகலிடமும் உண்டு."/>
        <aya index="30"
            text="(நபியே!) இ(தற்கு முன்பு தூதர்களை அனுப்பிய)துபோன்றே ஒரு சமுதாயத்திற்கு உம்மை நாம் தூதராக அனுப்பியுள்ளோம். இவர்களுக்கு முன்னர் பல சமுதாயங்கள் சென்று விட்டன. உமக்கு நாம் அறிவித்தவற்றை இவர்களுக்கு நீர் எடுத்துரைக்க வேண்டும் என்பதே இதற்குக் காரணம். இவர்களோ அளவிலா அருளாளனை மறுக்கின்றனர். &quot;அவனே என் இறைவன். அவனைத் தவிர எந்தக் கடவுளும் இல்லை. அவன்மீதே நம்பிக்கை வைத்துள்ளேன். அவனிடமே என் திரும்புதல் இருக்கிறது&quot; என்று கூறுவீராக!"/>
        <aya index="31"
            text="குர்ஆன் மூலமாக மலைகள் பெயர்க்கப்பட்டாலும், அல்லது அதன் மூலம் பூமி துண்டு துண்டாக்கப்பட்டாலும், அல்லது மரணித்தோர் அதன்மூலம் பேச வைக்கப்பட்டாலும் (அவர்கள் இறைநம்பிக்கை கொள்ள மாட்டார்கள்.) எனினும், அதிகாரம் அனைத்தும் அல்லாஹ்வுக்கே உரியது. அல்லாஹ் நாடியிருந்தால் மனிதர்கள் அனைவருக்கும் நேர்வழி காட்டியிருப்பான் என்பதில் இறைநம்பிக்கை கொண்டோர் தெளிவாகவில்லையா? அல்லாஹ்வின் வாக்குறுதி நிறைவேறும்வரை, இறைமறுப்பாளர்களுக்கு அவர்கள் செய்தவற்றின் காரணமாக ஏதேனும் அதிர்ச்சி தரும் சம்பவம் நிகழ்ந்து கொண்டே இருக்கும்; அல்லது அது அவர்களின் இருப்பிடங்களுக்கு அருகில் ஏற்படும். அல்லாஹ், வாக்குறுதிக்கு மாறு செய்ய மாட்டான்."/>
        <aya index="32"
            text="(நபியே!) உமக்கு முன்னரும் தூதர்கள் கேலி செய்யப்பட்டனர். இறைமறுப்பாளர்களுக்கு நான் அவகாசமளித்துப் பின்னர் அவர்களைப் பிடித்தேன். அப்போது எனது தண்டனை எப்படி இருந்திருக்கும்?"/>
        <aya index="33"
            text="ஒவ்வொருவரின் செயலையும் கண்காணிப்பவ(ன், அவ்வாறு கண்காணிக்காதவனைப் போன்றவ)னா? அல்லாஹ்வுக்கு இணை தெய்வங்களை ஏற்படுத்துகின்றனர். &quot;அவற்றைப் பற்றிக் குறிப்பிடுங்கள்! அல்லது பூமியில் அவன் அறியாததை அவனுக்கு அறிவிக்கிறீர்களா? அல்லது வெற்றுப் பேச்சா?&quot; என்று கேட்பீராக! அவ்வாறல்ல! இறை மறுப்பாளர்களுக்கு அவர்களின் சூழ்ச்சி அழகாக்கப்பட்டு, நேர்வழியை விட்டும் தடுக்கப்பட்டு விட்டனர். யாரை அல்லாஹ் வழிகேட்டில் விட்டுவிட்டானோ அவருக்கு நேர்வழி காட்டுபவர் யாருமில்லை."/>
        <aya index="34"
            text="அவர்களுக்கு இவ்வுலக வாழ்வில் வேதனை உள்ளது. மறுமை வேதனையோ மிகக் கடுமையானது. அல்லாஹ்விடமிருந்து அவர்களைக் காப்பாற்றுபவர் யாருமில்லை."/>
        <aya index="35"
            text="இறையச்சமுடையோருக்கு வாக்களிக்கப்பட்ட சொர்க்கத்தின் தன்மையானது, அதன் கீழ் ஆறுகள் ஓடும். அதன் உணவும், அதன் நிழலும் நிரந்தரமானது. இதுவே இறையச்சமுடையோருக்கான முடிவாகும். இறைமறுப்பாளர்களுக்கான முடிவு நரகமாகும்."/>
        <aya index="36"
            text="(நபியே!) யாருக்கு நாம் வேதத்தைக் கொடுத்தோமோ அவர்கள் உமக்கு அருளப்பட்டதைக் கொண்டு மகிழ்ச்சியடைகின்றனர். அதில் சிலவற்றை மறுப்போரும் அக்கூட்டங்களில் உள்ளனர். &quot;அல்லாஹ்வையே நான் வணங்க வேண்டும்; அவனுக்கு இணை வைக்கக் கூடாது என்றே நான் பணிக்கப்பட்டுள்ளேன். அவனை நோக்கியே அழைக்கிறேன். அவனிடமே என் திரும்புதல் இருக்கிறது&quot; என்று கூறுவீராக!"/>
        <aya index="37"
            text="இவ்வாறே இதனை அரபு மொழியில் அமைந்த சட்டமாக அருளியுள்ளோம். உமக்கு ஞானம் வந்த பிறகு அவர்களின் விருப்பத்தை நீர் பின்பற்றினால் அல்லாஹ்விடமிருந்து உம்மைப் பாதுகாப்பவரோ, காப்பாற்றுபவரோ யாருமில்லை."/>
        <aya index="38"
            text="(நபியே!) உமக்கு முன்னரும் தூதர்களை அனுப்பினோம். அவர்களுக்கு மனைவியரையும், பிள்ளைகளையும் ஏற்படுத்தினோம். அல்லாஹ்வின் ஆணையின்றி எந்தத் தூதராலும் அற்புதத்தைக் கொண்டுவர முடியாது. ஒவ்வொரு தவணைக்கும் ஒரு நிர்ணயம் உள்ளது."/>
        <aya index="39"
            text="தான் நாடியதை அல்லாஹ் நீக்குகிறான். (நாடியதை நீக்காமல்) நிலைக்கச் செய்கிறான். அவனிடமே மூலப் பதிவேடு உள்ளது."/>
        <aya index="40"
            text="அவர்களுக்கு நாம் எச்சரித்ததில் சிலவற்றை உமக்குக் காட்டினாலும் அல்லது (அதற்கு முன்பே) உம்மை நாம் கைப்பற்றினாலும் (அதைப்பற்றிக் கவலைப்படாதீர்!) எடுத்துரைப்பதே உமக்குக் கடமை. விசாரிப்பது நமது பொறுப்பாகும்."/>
        <aya index="41"
            text="நாம் பூமிக்கு வந்து, அதன் விளிம்புகளிலிருந்து அதனைக் குறைத்து வருகிறோம் என்பதை அவர்கள் கவனிக்கவில்லையா? அல்லாஹ்வே தீர்ப்பளிப்பான். அவனது தீர்ப்பை மாற்றுபவர் யாருமில்லை. அவன் விரைந்து கணக்கெடுப்பவன்."/>
        <aya index="42"
            text="இவர்களுக்கு முன்னிருந்தோரும் சூழ்ச்சி செய்தனர். ஆனால் அனைத்து சூழ்ச்சிகளும் அல்லாஹ்விடமே உள்ளன. அவன், ஒவ்வொருவரும் சம்பாதிப்பவற்றை அறிகிறான். மறுமையில் நல்முடிவு யாருக்கு என்பதை இறைமறுப்பாளர்கள் அறிந்து கொள்வார்கள்."/>
        <aya index="43"
            text="(நபியே!) &quot;நீர் தூதராக அனுப்பப்பட்டவர் அல்ல!&quot; என இறைமறுப்பாளர்கள் கூறுகின்றனர். &quot;எனக்கும், உங்களுக்குமிடையே சாட்சியாக இருக்க அல்லாஹ் போதுமானவன். வேத அறிவு உள்ளவர்களும் (சாட்சிகளாவர்)&quot; என்று கூறுவீராக!"/>
    </sura>
    <sura index="14" name="">
        <aya index="1, 2"
            text="அலிஃப், லாம், ரா. (இது) வேதம். மனிதர்களை, அவர்களுடைய இறைவனின் ஆணைப்படி, இருள்களிலிருந்து ஒளியின் பக்கமும், புகழுக்குரிய மிகைத்தவனான அல்லாஹ்வின் பாதைக்கும் நீர் கொண்டு வருவதற்காக இதனை உமக்கு அருளினோம். வானங்களில் உள்ளவையும், பூமியில் உள்ளவையும் அவனுக்கே உரியன. கடும் வேதனையால் இறைமறுப்பாளர்களுக்குக் கேடுதான்."/>
        <aya index="3"
            text="மறுமையைவிட இவ்வுலக வாழ்வையே அவர்கள் நேசிக்கின்றனர். அல்லாஹ்வின் பாதையை விட்டும் தடுத்து, அதைக் கோணலாக்க முனைகின்றனர். அவர்கள் தூரமான வழிகேட்டில் உள்ளனர்."/>
        <aya index="4"
            text="எந்தத் தூதராயினும் அவர் தமது சமுதாயத்திற்குத் தெளிவாக விளக்குவதற்காக அவர்களின் மொழியிலேயே அனுப்பினோம். அல்லாஹ், தான் நாடியோரை வழிகேட்டில் விடுகிறான். தான் நாடியோரை நேர்வழியில் செலுத்துகிறான். அவன் மிகைத்தவன்; நுண்ணறிவாளன்."/>
        <aya index="5"
            text="மூஸாவை நமது சான்றுகளுடன் அனுப்பினோம். &quot;உமது சமுதாயத்தை இருள்களிலிருந்து ஒளியை நோக்கிக் கொண்டு செல்வீராக! அல்லாஹ்வின் (அருட்கொடையின்) நாட்களைப் பற்றி அவர்களுக்கு நினைவூட்டுவீராக!&quot; (என்று மூஸாவிடம் கூறினோம்.) பொறுமையை மேற்கொண்டு, நன்றி செலுத்தும் ஒவ்வொருவருக்கும் இதில் சான்றுகள் உள்ளன.267"/>
        <aya index="6 "
            text="&quot;கடும் வேதனையால் உங்களைத் துன்புறுத்திக் கொண்டிருந்த ஃபிர்அவ்னின் கூட்டத்தாரிடமிருந்து அல்லாஹ் உங்களைக் காப்பாற்றியபோது அவன் உங்களுக்குச் செய்த அருட்கொடையை நினைத்துப் பாருங்கள். உங்கள் ஆண் குழந்தைகளை அவர்கள் அறுத்துக் கொன்று, பெண்களை உயிருடன் வாழவிட்டார்கள். இதில் உங்கள் இறைவனிடமிருந்து பெரும் சோதனை இருந்தது&quot; என்று மூஸா தமது சமூகத்தாரிடம் கூறியதை நினைவூட்டுவீராக!"/>
        <aya index="7"
            text="&quot;நீங்கள் நன்றி செலுத்தினால் உங்களுக்கு (என் அருளை) அதிகப்படுத்துவேன். நீங்கள் மறுத்தால் எனது தண்டனை கடுமையானது&quot; என உங்கள் இறைவன் அறிவித்ததை நினைவூட்டுவீராக!"/>
        <aya index="8"
            text="&quot;நீங்களும், உலகிலுள்ள அனைவரும் மறுத்தாலும் அல்லாஹ் தேவைகளற்றவன்; புகழுக்குரியவன்&quot; என்று மூஸா கூறினார்."/>
        <aya index="9"
            text="&quot;உங்களுக்கு முன்பிருந்த நூஹுடைய சமுதாயம், ஆது, ஸமூது சமுதாயத்தினர் மற்றும் அவர்களுக்குப் பின்பு வந்தவர்களின் செய்தி உங்களிடம் வரவில்லையா? அவர்களை அல்லாஹ்வையன்றி யாரும் அறிய மாட்டார்கள். அவர்களின் தூதர்கள், அவர்களிடம் தெளிவான சான்றுகளைக் கொண்டு வந்தனர். அப்போது அச்சமுதாயத்தினர் தமது கைகளை அவர்களின் வாய்களின் பக்கம் திருப்பி, &quot;நீங்கள் எதைக் கொண்டு அனுப்பப்பட்டீர்களோ அதை நாங்கள் மறுத்துவிட்டோம். எதனை நோக்கி எங்களை அழைக்கிறீர்களோ அதுபற்றிக் கடுமையான சந்தேகத்தில் இருக்கிறோம்&quot; என்று கூறினர்."/>
        <aya index="10"
            text="&quot;வானங்களையும், பூமியையும் முன்மாதிரியின்றி படைத்த அல்லாஹ்வைப் பற்றியா (உங்களுக்குச்) சந்தேகம்? உங்கள் பாவங்களை உங்களுக்கு மன்னிப்பதற்காகவும், குறிப்பிட்ட தவணைவரை உங்களுக்கு அவகாசம் அளிப்பதற்காகவும் அவன் உங்களை அழைக்கிறான்&quot; என அவர்களின் தூதர்கள் கூறினர். அதற்கு அவர்கள், &quot;நீங்கள் எங்களைப் போன்ற மனிதர்கள் தவிர வேறில்லை. எங்கள் முன்னோர் எதை வணங்கிக் கொண்டிருந்தார்களோ அதனை விட்டும் எங்களைத் தடுக்க விரும்புகிறீர்கள். எனவே, எங்களிடம் தெளிவான சான்றைக் கொண்டு வாருங்கள்!&quot; என்று கூறினர்."/>
        <aya index="11"
            text="(அதற்கு) அவர்களின் தூதர்கள், &quot;நாங்கள் உங்களைப் போன்ற மனிதர்களைத் தவிர வேறில்லை. எனினும், தன் அடியார்களில் தான் நாடியோருக்கு அல்லாஹ் அருள்புரிகிறான். அல்லாஹ்வின் ஆணையின்றி எந்தச் சான்றையும் உங்களிடம் நாங்கள் கொண்டு வர முடியாது. இறைநம்பிக்கையாளர்கள் அல்லாஹ்வின் மீதே நம்பிக்கை வைக்கட்டும்&quot; என அவர்களிடம் கூறினர்."/>
        <aya index="12"
            text="&quot;எங்களுக்கான வழிகளை எங்களுக்கு அல்லாஹ் காட்டியுள்ள நிலையில் அவன்மீது நம்பிக்கை வைக்காதிருக்க எங்களுக்கு என்ன நேர்ந்தது? நீங்கள் எங்களுக்கு இழைக்கும் துன்பங்களைப் பொறுத்துக் கொள்வோம். நம்பிக்கை வைப்போர் அல்லாஹ்வின் மீதே நம்பிக்கை வைக்கட்டும்!&quot; (என்றும் கூறினர்.)"/>
        <aya index="13, 14"
            text="&quot;எங்கள் ஊரிலிருந்து உங்களை வெளியேற்றுவோம்; அல்லது எங்கள் மார்க்கத்திற்கு நீங்கள் திரும்ப வேண்டும்&quot; என்று இறைமறுப்பாளர்கள் தமது தூதர்களிடம் கூறினர். &quot;அநியாயக்காரர்களை நாம் அழிப்போம். அவர்களுக்குப் பின்பு அவ்வூரில் உங்களைக் குடியேறச் செய்வோம். என் முன்னால் நிற்பதை அஞ்சுவோருக்கும், எனது எச்சரிக்கைக்கு அஞ்சுவோருக்கும் இது உரியது&quot; என அவர்களின் இறைவன், அவர்களுக்கு அறிவித்தான்."/>
        <aya index="15"
            text="(தூதர்கள்) உதவி தேடினார்கள். ஒவ்வொரு பிடிவாதக்கார அடக்குமுறையாளனும் நஷ்டமடைந்தான்."/>
        <aya index="16"
            text="அவனுக்கு முன்னால் நரகம்தான் இருக்கின்றது. அவனுக்குச் சீழ்நீர் புகட்டப்படும்."/>
        <aya index="17"
            text="அதைச் சிறிது சிறிதாக அவன் விழுங்குவான். அதை அவனால் எளிதில் விழுங்க முடியாது. மரணம் எல்லாப் பகுதிகளிலிருந்தும் அவனிடம் வரும். ஆனால் அவன் மரணிப்பவன் அல்ல! இதற்குப் பின் கொடிய வேதனையும் இருக்கிறது."/>
        <aya index="18"
            text="தமது இறைவனை மறுப்போரின் செயல்களுக்கு எடுத்துக்காட்டு சாம்பலைப் போன்றது. புயல் காலத்தில் அதன்மீது காற்று கடுமையாக வீசியது. தாம் சம்பாதித்தவற்றில் எதன்மீதும் அவர்கள் சக்தி பெற மாட்டார்கள். இதுவே தூரமான வழிகேடு!"/>
        <aya index="19, 20"
            text="வானங்களையும் பூமியையும் நியாயமான காரணத்துடனே அல்லாஹ் படைத்துள்ளான் என்பதை நீர் சிந்திக்கவில்லையா? அவன் நாடினால் உங்களைப் போக்கிவிட்டு, ஒரு புதிய படைப்பைக் கொண்டு வருவான். இது அல்லாஹ்வுக்குச் சிரமமானதல்ல!"/>
        <aya index="21"
            text="அல்லாஹ்வின் முன் அவர்கள் அனைவரும் வெளிப்படுவார்கள். அப்போது பலவீனர்கள், கர்வம் கொண்டிருந்தவர்களை நோக்கி, &quot;நாங்கள் உங்களைத்தான் பின்பற்றுவோராக இருந்தோம். எங்களைச் சிறிதேனும் அல்லாஹ்வின் தண்டனையிலிருந்து உங்களால் காப்பாற்ற முடியுமா?&quot; என்று கேட்பார்கள். அதற்கவர்கள், &quot;எங்களுக்கு அல்லாஹ் வழிகாட்டியிருந்தால் நாங்கள் உங்களுக்கு வழிகாட்டியிருப்போமே! நாம் பதறினாலும் அல்லது பொறுத்துக் கொண்டாலும் நமக்குச் சமமே! நமக்கு எந்தப் புகலிடமும் இல்லை&quot; என்று கூறுவார்கள்."/>
        <aya index="22"
            text="&quot;அல்லாஹ் உண்மையான வாக்குறுதியையே உங்களுக்கு அளித்தான். நானும் உங்களுக்கு வாக்களித்தேன். ஆனால் உங்களுக்கு மாறு செய்து விட்டேன். 'நான் உங்களை அழைத்தேன்; நீங்கள் எனக்குப் பதிலளித்தீர்கள்' என்பதைத் தவிர எனக்கு உங்கள்மீது எந்த அதிகாரமும் இல்லை. எனவே என்னைக் குறை கூறாதீர்கள்! உங்களையே குறை கூறிக் கொள்ளுங்கள்! நான் உங்களுக்கு உதவுபவன் அல்ல! நீங்களும் எனக்கு உதவுவோர் அல்ல! இதற்கு முன்பு நீங்கள் என்னை இணையாக்கியதை நான் மறுத்து விட்டேன். அநியாயக்காரர்களுக்குத் துன்புறுத்தும் வேதனை உள்ளது&quot; என்று தீர்ப்பளிக்கப்படும்போது ஷைத்தான் கூறுவான்."/>
        <aya index="23"
            text="இறைநம்பிக்கை கொண்டு, நற்செயல்கள் செய்தோர் சொர்க்கங்களில் நுழைவிக்கப்படுவார்கள். அவற்றின் கீழ் ஆறுகள் ஓடும். தமது இறைவனின் அனுமதியுடன் அதில் நிரந்தரமாக இருப்பார்கள். அங்கு அவர்களின் வாழ்த்து 'ஸலாம்' என்பதாகும்."/>
        <aya index="24"
            text="தூய (ஏகத்துவக்) கொள்கைக்கு அல்லாஹ் எவ்வாறு எடுத்துக்காட்டு கூறுகிறான் என்பதை நீர் சிந்திக்கவில்லையா? அது ஒரு நல்ல மரத்தைப் போன்றது. அதன் வேர் உறுதியானது; அதன் கிளையோ வானளவில் உள்ளது."/>
        <aya index="25"
            text="அது, தன் இறைவனின் நாட்டப்படி ஒவ்வொரு காலத்திலும் தனது கனியைத் தருகிறது. மனிதர்கள் சிந்திப்பதற்காக அவர்களுக்கு அல்லாஹ் எடுத்துக்காட்டுகளைக் கூறுகிறான்."/>
        <aya index="26"
            text="கெட்ட (இறைமறுப்புக்) கொள்கைக்கு எடுத்துக்காட்டு கெட்ட மரத்தைப் போன்றது. அது பூமியின் மேற்புறத்திலிருந்து வேருடன் பிடுங்கப்பட்டுள்ளது. அதற்கு எந்த உறுதியும் இல்லை."/>
        <aya index="27"
            text="உறுதியான (ஏகத்துவக்) கொள்கையைக் கொண்டு இறைநம்பிக்கை கொண்டோரை அல்லாஹ் இவ்வுலக வாழ்விலும், மறுமையிலும் உறுதிப்படுத்துகிறான். அநியாயக்காரர்களை அல்லாஹ் வழிகேட்டில் விட்டு விடுகிறான். அல்லாஹ், தான் நாடியதைச் செய்கிறான்.268"/>
        <aya index="28, 29"
            text="அல்லாஹ்வின் அருட்கொடையை இறைமறுப்பாக மாற்றித், தமது சமுதாயத்தை அழிவு வீடான நரகத்தில் தள்ளி விட்டோரை நீர் பார்க்கவில்லையா? அதில் அவர்கள் கருகுவார்கள். தங்குமிடங்களில் அது மிகக் கெட்டது.269"/>
        <aya index="30"
            text="அல்லாஹ்வின் பாதையை விட்டும் தடம்புரளச் செய்வதற்காக அவனுக்கு இணைகளை ஏற்படுத்துகின்றனர். &quot;சுகம் அனுபவியுங்கள்! உங்களது சேருமிடம் நரகமே!&quot; என்று கூறுவீராக!"/>
        <aya index="31"
            text="கொடுக்கல் – வாங்கலோ, நட்போ இல்லாத ஒருநாள் வருவதற்கு முன்பே தொழுகையை நிலைநிறுத்த வேண்டும் எனவும், அவர்களுக்கு நாம் கொடுத்தவற்றிலிருந்து இரகசியமாகவும், பகிரங்கமாகவும் செலவிட வேண்டும் எனவும் இறைநம்பிக்கை கொண்ட என் அடியார்களிடம் கூறுவீராக!"/>
        <aya index="32"
            text="வானங்களையும், பூமியையும் அல்லாஹ்தான் படைத்தான். அவனே வானிலிருந்து மழையை இறக்கி, அதன் மூலம் உங்களுக்கு உணவாக விளைச்சல்களை வெளிப்படுத்தினான். அவனே தனது கட்டளையால் கப்பலை, அது கடலில் செல்வதற்காக உங்களுக்கு வசப்படுத்தியுள்ளான். மேலும் உங்களுக்காக ஆறுகளையும் வசப்படுத்தியுள்ளான்."/>
        <aya index="33"
            text="அவன், உங்களுக்காக இடைவிடாது இயங்குபவையாக சூரியனையும், சந்திரனையும் வசப்படுத்தியுள்ளான். மேலும், உங்களுக்காக இரவையும், பகலையும் வசப்படுத்தியுள்ளான்."/>
        <aya index="34"
            text="அவனிடம் நீங்கள் கேட்ட அனைத்தையும் அவன் உங்களுக்கு வழங்கினான். அல்லாஹ்வின் அருட்கொடையை நீங்கள் எண்ணினால் அதை உங்களால் கணக்கிட முடியாது. மனிதன் அநியாயக்காரன்; மிகவும் நன்றி கெட்டவன்."/>
        <aya index="35"
            text="&quot;என் இறைவனே! (மக்கா எனும்) இவ்வூரைப் பாதுகாப்பளிப்பதாக ஆக்குவாயாக! என்னையும் என் வழித்தோன்றல்களையும் சிலைகளை வணங்குவதை விட்டும் தூரமாக்குவாயாக!&quot; என இப்ராஹீம் கூறியதை நினைவூட்டுவீராக!"/>
        <aya index="36"
            text="என் இறைவனே! இவை மக்களில் அதிகமானவர்களை வழிகெடுத்து விட்டன. எனவே, யார் என்னைப் பின்பற்றுகிறாரோ அவரே என்னைச் சார்ந்தவர். யாரேனும் எனக்கு மாறு செய்தால், அப்போது நீயே மன்னிப்புமிக்கவன்; நிகரிலா அன்பாளன்.270"/>
        <aya index="37"
            text="எங்கள் இறைவனே! விவசாயமற்ற பள்ளத்தாக்கில் புனிதமான உனது ஆலயத்திற்கு அருகில் என் மக்களைக் குடியேறச் செய்துள்ளேன். எங்கள் இறைவனே! அவர்கள் தொழுகையை நிலைநிறுத்துவதற்காக (இவ்வாறு செய்துள்ளேன்.) அவர்களை நோக்கி மனிதர்களின் உள்ளங்களைச் சாய்ந்திடச் செய்வாயாக! அவர்கள் நன்றி செலுத்துவதற்காக கனிகளிலிருந்து அவர்களுக்கு உணவளிப்பாயாக!"/>
        <aya index="38"
            text="எங்கள் இறைவனே! நாங்கள் மறைப்பதையும் பகிரங்கப்படுத்துவதையும் நீயே அறிவாய். பூமியிலோ, வானத்திலோ எந்த ஒன்றுமே அல்லாஹ்வை விட்டும் மறையாது."/>
        <aya index="39"
            text="வயோதிகத்தில் எனக்கு இஸ்மாயீலையும், இஸ்ஹாக்கையும் வழங்கிய அல்லாஹ்வுக்கே எல்லாப் புகழும். எனது இறைவன் பிரார்த்தனையைச் செவியேற்பவன்."/>
        <aya index="40"
            text="என் இறைவனே! என்னையும், என் வழித்தோன்றல்களையும் தொழுகையை நிலைநிறுத்தக் கூடியவர்களாக ஆக்கி வைப்பாயாக! எங்கள் இறைவனே! எனது பிரார்த்தனையை ஏற்றுக் கொள்வாயாக!"/>
        <aya index="41"
            text="எங்கள் இறைவனே! விசாரணை நடக்கும் நாளில் என்னையும், என் பெற்றோரையும், இறைநம்பிக்கையாளர்களையும் மன்னிப்பாயாக! (என்றும் இப்ராஹீம் பிரார்த்தித்தார்.)"/>
        <aya index="42"
            text="அநியாயக்காரர்கள் செய்வதை அல்லாஹ் கவனிக்காமல் இருக்கிறான் என நினைக்காதீர்! பார்வைகள் எந்த நாளில் நிலைகுத்தி நிற்குமோ அந்த நாளுக்காகவே அவர்களுக்கு அவகாசம் அளித்துள்ளான்."/>
        <aya index="43"
            text="(அந்நாளில்) தமது தலைகளை உயர்த்தியவர்களாக விரைந்தோடுவார்கள். அவர்களின் பார்வைகள் அவர்களிடம் மீளாது. அவர்களின் உள்ளங்கள் வெறுமையடைந்திருக்கும்."/>
        <aya index="44"
            text="மனிதர்களிடம் வேதனை வரும் நாளைப்பற்றி அவர்களை எச்சரிப்பீராக! அப்போது, &quot;எங்கள் இறைவனே! சிறிது காலம் எங்களுக்கு அவகாசம் அளிப்பாயாக! உன் அழைப்பை ஏற்றுத் தூதர்களையும் பின்பற்றுவோம்&quot; என்று அநியாயக்காரர்கள் கூறுவார்கள். &quot;உங்களுக்கு அழிவே இல்லை என்பதாக இதற்கு முன்பு நீங்கள் சத்தியம் செய்து கொண்டிருக்கவில்லையா?&quot;"/>
        <aya index="45"
            text="&quot;தங்களுக்கே அநியாயம் செய்து கொண்டோரின் வசிப்பிடங்களில் நீங்களும் வாழ்ந்தீர்கள். அவர்களிடம் நாம் எப்படி (வேதனை) செய்தோம் என்பதும் உங்களுக்குத் தெளிவாகத் தெரிந்துள்ளது. அந்த எடுத்துக்காட்டுகளையும் உங்களுக்கு எடுத்துக் கூறியுள்ளோம்&quot; (என்று இறைவன் கூறுவான்.)271"/>
        <aya index="46"
            text="அவர்கள் கடுமையாகத் தமது சூழ்ச்சிகளைச் செய்தனர். மலைகள் பெயர்ந்து விடும் அளவுக்கு அவர்களின் சூழ்ச்சி இருந்தாலும், அவர்களின் சூழ்ச்சி(யின் முடிவு) அல்லாஹ்விடமே இருக்கிறது."/>
        <aya index="47"
            text="அல்லாஹ், தன் தூதர்களிடம் அளித்த வாக்குறுதிக்கு மாறு செய்பவன் என நினைக்காதீர்! அல்லாஹ் மிகைத்தவன்; கடுமையாகத் தண்டிப்பவன்."/>
        <aya index="48"
            text="அந்நாளில் இப்பூமி வேறு பூமியாகவும், வானங்களும் (அவ்வாறே) மாற்றப்படும். அவர்கள், அடக்கியாளும் ஏகனாகிய அல்லாஹ்வின் முன்னிலையில் வெளிப்படுவார்கள்.272"/>
        <aya index="49"
            text="அன்றைய தினம், சங்கிலிகளால் கட்டப்பட்டுள்ள நிலையில் குற்றவாளிகளை நீர் காண்பீர்."/>
        <aya index="50"
            text="அவர்களின் சட்டைகள் மரப் பிசினால் ஆனவை. அவர்களின் முகங்களை நெருப்பு சூழ்ந்து கொள்ளும்."/>
        <aya index="51"
            text="ஒவ்வொருவருக்கும் அவர் செய்ததற்கான கூலியை அல்லாஹ் வழங்குவதே இதற்குக் காரணம். அல்லாஹ் விரைந்து விசாரிப்பவன்."/>
        <aya index="52"
            text="இது மக்களுக்கான பிரகடனமாகும். இதன் மூலம் அவர்கள் எச்சரிக்கப்படுவதற்காகவும், அவன் மட்டுமே ஏக இறைவன் என்பதை அவர்கள் அறிந்து கொள்வதற்காகவும், அறிவுடையோர் சிந்திப்பதற்காகவும் (இவ்வேதம் அருளப்பட்டுள்ளது.)"/>
    </sura>
    <sura index="15" name="">
        <aya index="1" text="அலிஃப், லாம், ரா. இவை வேதத்தின் வசனங்களும், தெளிவான குர்ஆனுமாகும்."/>
        <aya index="2"
            text="தாங்கள் முஸ்லிம்களாக இருந்திருக்க வேண்டுமே என்று இறைமறுப்பாளர்கள் சில வேளைகளில் விரும்புவார்கள்.273"/>
        <aya index="3"
            text="அவர்கள் உண்ணுமாறும், சுகம் அனுபவிக்குமாறும், பேராசை அவர்களின் கவனத்தைத் திருப்புமாறும் அவர்களை விட்டுவிடுவீராக! அவர்கள் அறிந்து கொள்வார்கள்."/>
        <aya index="4"
            text="நாம் எந்த ஊரையும் அதற்கென நிர்ணயிக்கப்பட்ட தவணையிலேயே தவிர அழிக்கவில்லை."/>
        <aya index="5"
            text="எந்த ஒரு சமுதாயமும் தமக்குரிய தவணைக்கு முந்தவும் செய்யாது; பிந்தவும் செய்யாது."/>
        <aya index="6, 7"
            text="&quot;(வேத) அறிவுரை அருளப்பட்டவரே! நீர் பைத்தியக்காரர் தான்! நீர் உண்மையாளராக இருந்தால் வானவர்களை எங்களிடம் கொண்டு வந்திருக்க வேண்டாமா?&quot; என அவர்கள் கேட்கின்றனர்."/>
        <aya index="8"
            text="நாம் நியாயமான காரணத்திற்காகவே தவிர வானவர்களை இறக்குவதில்லை. (இறைமறுப்பாளர்களான) அவர்கள் அப்போது அவகாசம் அளிக்கப்பட மாட்டார்கள்."/>
        <aya index="9" text="இந்த அறிவுரையை நாமே இறக்கியுள்ளோம்; நாமே இதைப் பாதுகாப்பவர்கள்."/>
        <aya index="10"
            text="(நபியே!) உமக்கு முன்னர் முந்தைய பல கூட்டத்தாருக்கும் தூதர்களை அனுப்பியுள்ளோம்."/>
        <aya index="11"
            text="அவர்களிடம் எந்தத் தூதர் வந்தாலும் அவரை அவர்கள் கேலி செய்வோராகவே இருந்தனர்."/>
        <aya index="12" text="இவ்வாறே குற்றவாளிகளின் உள்ளங்களில் இதைப் புகுத்துகிறோம்."/>
        <aya index="13"
            text="அவர்கள் இ(வ்வேதத்)தை நம்ப மாட்டார்கள். (தண்டிக்கப்பட்ட) முன்சென்றோரின் வழிமுறை சென்றுள்ளது."/>
        <aya index="14, 15"
            text="நாம் அவர்களுக்காக வானத்தில் ஒரு வாசலைத் திறந்து, அதில் அவர்கள் ஏறிக் கொண்டிருந்தாலும் &quot;எங்கள் கண்கள்தான் மயக்கப்பட்டு விட்டன. இல்லை! நாங்கள் சூனியம் செய்யப்பட்ட கூட்டத்தினர்&quot; என்றே கூறுவார்கள்."/>
        <aya index="16"
            text="நாமே வானில் நட்சத்திரங்களை ஏற்படுத்திப், பார்ப்போருக்காக அவற்றை அழகுபடுத்தினோம்."/>
        <aya index="17" text="விரட்டப்பட்ட ஒவ்வொரு ஷைத்தானை விட்டும் அவற்றைப் பாதுகாத்தோம்.274"/>
        <aya index="18"
            text="எனினும், யார் மறைந்திருந்து செவியேற்கிறானோ அவனைப் பிரகாசமான தீப்பிழம்பு துரத்தும்."/>
        <aya index="19"
            text="பூமியை விரித்து, அதில் உறுதியான மலைகளை நாட்டினோம். எடை நிர்ணயிக்கப்பட்ட ஒவ்வொரு பொருளையும் அதில் முளைக்கச் செய்தோம்."/>
        <aya index="20"
            text="அதில் உங்களுக்கும், நீங்கள் உணவளிக்காதோருக்கும் வாழ்வாதாரங்களை ஏற்படுத்தினோம்."/>
        <aya index="21"
            text="எந்தப் பொருளாக இருந்தாலும் அதன் கருவூலங்கள் நம்மிடம் இல்லாமலில்லை. குறிப்பிட்ட அளவின்படியே அதை இறக்கி வைக்கிறோம்."/>
        <aya index="22"
            text="கருக்கொண்ட காற்றுகளை நாமே அனுப்புகிறோம். பின்னர் வானிலிருந்து மழையைப் பொழிவித்து, அதை உங்களுக்குப் புகட்டுகிறோம். நீங்கள் அதை (மேகத்தில்) சேகரித்து வைப்போராக இல்லை."/>
        <aya index="23" text="நாமே உயிர்ப்பிக்கிறோம்; மரணிக்க வைக்கிறோம்; நாமே வாரிசாவோம்."/>
        <aya index="24"
            text="உங்களில் முன் சென்றோரையும் அறிந்துள்ளோம்; பின்வரக்கூடியவர்களையும் அறிந்துள்ளோம்."/>
        <aya index="25"
            text="அவர்களை உமது இறைவனே ஒன்றுதிரட்டுவான். அவன் நுண்ணறிவாளன்; நன்கறிந்தவன்."/>
        <aya index="26" text="மாற்றப்பட்ட கருப்புக் களிமண்ணால் மனிதனைப் படைத்தோம்"/>
        <aya index="27" text="அதற்கு முன்னர், கடும் வெப்பமான நெருப்பால் ஜின்னைப் படைத்தோம்."/>
        <aya index="28, 29"
            text="&quot;மாற்றப்பட்ட கருப்புக் களிமண்ணால் மனிதனைப் படைக்கப் போகிறேன். நான் அவரை முழுமைப்படுத்தி, என் உயிரை அவரில் ஊதுவேன். அப்போது நீங்கள் அவருக்குப் பணிந்து கட்டுப்படுங்கள்!&quot; என்று உமது இறைவன் வானவர்களிடம் கூறியதை நினைவூட்டுவீராக!"/>
        <aya index="30, 31"
            text="வானவர்கள் அனைவரும் சேர்ந்து பணிந்தனர். இப்லீஸைத் தவிர! அவன் பணிந்தோருடன் ஆவதற்கு மறுத்து விட்டான்."/>
        <aya index="32"
            text="&quot;இப்லீஸே! பணிந்தோருடன் நீ ஆகாமலிருக்க உனக்கு என்ன ஆனது?&quot; என்று (இறைவன்) கேட்டான்."/>
        <aya index="33"
            text="&quot;மாற்றப்பட்ட கருப்புக் களிமண்ணால் நீ படைத்த மனிதனுக்கு நான் பணியப் போவதில்லை&quot; என்று அவன் கூறினான்."/>
        <aya index="34, 35"
            text="&quot;நீ இங்கிருந்து வெளியேறிவிடு! ஏனெனில் நீ விரட்டப்பட்டவன். உன்மீது தீர்ப்பு நாள்வரை சாபம் இருக்கிறது&quot; என்று (இறைவன்) கூறினான்"/>
        <aya index="36"
            text="&quot;என் இறைவனே! அவர்கள் (உயிர்ப்பித்து) எழுப்பப்படும் நாள்வரை எனக்கு அவகாசமளிப்பாயாக&quot; என்று (இப்லீஸ்) கேட்டான்."/>
        <aya index="37, 38"
            text="&quot;நிர்ணயிக்கப்பட்ட நேரத்தைக் கொண்ட நாள்வரை நீ அவகாசம் அளிக்கப்பட்டவன்&quot; என (இறைவன்) கூறினான்."/>
        <aya index="39, 40"
            text="&quot;என் இறைவனே! என்னை நீ வழிகேட்டில் விட்டு விட்டதால், பூமியில் (தீயவற்றை) அவர்களுக்கு அலங்கரித்துக் காட்டுவேன். அவர்களில் தேர்வு செய்யப்பட்ட உன் அடியார்களைத் தவிர, அனைவரையும் வழிகெடுப்பேன்&quot; என்று (இப்லீஸ்) கூறினான்."/>
        <aya index="41"
            text="&quot;(தேர்ந்தெடுக்கப்பட்டோரின் வழியான) இதுவே என்னிடம் நேரான வழி&quot; என்று (இறைவன்) கூறினான்."/>
        <aya index="42"
            text="என் அடியார்கள்மீது உனக்கு எந்த அதிகாரமும் இல்லை, உன்னைப் பின்பற்றும் வழிகேடர்களைத் தவிர!"/>
        <aya index="43" text="அவர்கள் அனைவருக்கும் நரகமே வாக்களிக்கப்பட்ட இடமாகும்."/>
        <aya index="44"
            text="அதற்கு ஏழு வாசல்கள் உள்ளன. அவர்களில் ஒவ்வொரு வாசலுக்காகவும் பிரிக்கப்பட்ட ஒரு பகுதியினர் உள்ளனர்."/>
        <aya index="45" text="இறையச்சமுடையோர் சொர்க்கங்களிலும், நீரூற்றுகளிலும் இருப்பார்கள்."/>
        <aya index="46"
            text="&quot;அமைதியுடன் அச்சமற்றோராக இதில் நுழையுங்கள்!&quot; (என்று கூறப்படும்.)"/>
        <aya index="47"
            text="அவர்களின் உள்ளங்களிலுள்ள குரோதத்தை அகற்றி விடுவோம். அவர்கள் சகோதரர்களாக, கட்டில்களில் ஒருவரையொருவர் முன்னோக்கியவாறு இருப்பார்கள்."/>
        <aya index="48"
            text="அவர்களுக்கு அங்கே எவ்வித சிரமமும் ஏற்படாது; அவர்கள் அங்கிருந்து வெளியேற்றப்படுவோரும் அல்ல!"/>
        <aya index="49, 50"
            text="'நானே மன்னிப்பு மிக்கவன்; நிகரிலா அன்பாளன்' என்பதையும், 'எனது தண்டனையே துன்புறுத்தும் தண்டனை' என்பதையும் என் அடியார்களிடம் அறிவிப்பீராக!"/>
        <aya index="51" text="இப்ராஹீமின் விருந்தாளிகளைப் பற்றி அவர்களுக்கு அறிவிப்பீராக!"/>
        <aya index="52"
            text="அவரிடம் அவர்கள் வந்தபோது ஸலாம் கூறினர். &quot;உங்களை(க் கண்டு) நாங்கள் பயப்படுகிறோம்&quot; என்று அவர் கூறினார்."/>
        <aya index="53"
            text="&quot;பயப்படாதீர்! அறிவுள்ள ஆண் குழந்தையை உமக்கு நற்செய்தியாகக் கூறுகிறோம்&quot; என அவர்கள் கூறினர்."/>
        <aya index="54"
            text="&quot;நான் முதுமை அடைந்துவிட்ட நிலையிலா எனக்கு நற்செய்தி கூறுகிறீர்கள்? நீங்கள் எந்த அடிப்படையில் நற்செய்தி கூறுகிறீர்கள்?&quot; என அவர் கேட்டார்."/>
        <aya index="55"
            text="&quot;உண்மையாகவே உமக்கு நற்செய்தி கூறியுள்ளோம். நீர் நிராசையடைந்தோரில் ஒருவராகி விடாதீர்!&quot; என அவர்கள் கூறினர்."/>
        <aya index="56"
            text="&quot;வழிகேடர்களைத் தவிர வேறு யார் தமது இறைவனின் அருளில் நிராசையடைவார்கள்?&quot; என அவர் கூறினார்."/>
        <aya index="57" text="&quot;தூதர்களே! உங்கள் விஷயமென்ன?&quot; என்றும் கேட்டார்."/>
        <aya index="58, 59, 60"
            text="&quot;குற்றம் புரியும் ஒரு கூட்டத்தாரிடம் (அவர்களை அழிப்பதற்காக) நாங்கள் அனுப்பப்பட்டுள்ளோம். எனினும் லூத்தின் குடும்பத்தார் அனைவரையும் காப்பாற்றுவோம், அவரது மனைவியைத் தவிர! அவள் (வேதனையில்) தங்கி விடுவோரில் உள்ளவள் என்று தீர்மானித்து விட்டோம்&quot; என அவர்கள் கூறினார்கள்."/>
        <aya index="61, 62"
            text="லூத்தின் குடும்பத்தாரிடம் அத்தூதர்கள் வந்தபோது, &quot;நீங்கள் அறிமுகமில்லாத கூட்டமாக இருக்கிறீர்கள்!&quot; என்று அவர் கூறினார்."/>
        <aya index="63, 64, 65"
            text="&quot;அப்படியல்ல! அவர்கள் எதில் சந்தேகப்பட்டுக் கொண்டிருந்தார்களோ அதை உம்மிடம் கொண்டு வந்துள்ளோம். உண்மையுடனே உம்மிடம் வந்துள்ளோம். நாங்கள் உண்மை கூறுவோரே! இரவின் ஒரு பகுதியில் உமது குடும்பத்தினரை அழைத்துக் கொண்டு புறப்படுவீராக! அவர்களுக்குப் பின்னால் நீர் பின்தொடர்ந்து செல்வீராக! உங்களில் யாரும் திரும்பிப் பார்க்க வேண்டாம்! உங்களுக்கு ஆணையிடப்படும் இடத்திற்குச் செல்லுங்கள்!&quot; என அவர்கள் கூறினர்."/>
        <aya index="66"
            text="அவரிடம், &quot;இவர்கள் காலைப் பொழுதை அடையும்போது வேரறுக்கப்படுவார்கள்&quot; என்ற இந்த முடிவைத் தெரிவித்தோம்."/>
        <aya index="67" text="அந்த ஊரார் மகிழ்ச்சியடைந்தவர்களாக வந்தனர்."/>
        <aya index="68, 69"
            text="&quot;இவர்கள் என் விருந்தாளிகள். எனவே என்னைக் கேவலப்படுத்தி விடாதீர்கள்! அல்லாஹ்வை அஞ்சிக் கொள்ளுங்கள்! என்னை இழிவுபடுத்தி விடாதீர்கள்&quot; என்று (லூத்) கூறினார்."/>
        <aya index="70"
            text="&quot;உலகத்தார் விஷயத்தில் (தலையிட வேண்டாமென) உம்மை நாங்கள் தடுக்கவில்லையா?&quot; என்று அவர்கள் கேட்டனர்."/>
        <aya index="71"
            text="&quot;நீங்கள் (திருமணம்) செய்வோராக இருந்தால் இதோ எனது புதல்வியர் உள்ளனர்&quot; என்று (லூத்) கூறினார்."/>
        <aya index="72"
            text="(நபியே!) உமது ஆயுளின்மீது சத்தியமாக! அவர்கள் தமது மதிமயக்கத்தில் தடுமாறிக் கொண்டிருந்தனர்."/>
        <aya index="73"
            text="சூரியன் உதிக்கும் நேரத்தை அவர்கள் அடைந்தபோது, அவர்களைப் பெரும் சப்தம் தாக்கியது."/>
        <aya index="74"
            text="அவ்வூரின் மேற்புறத்தைக் கீழ்ப்புறமாக ஆக்கினோம். சுடப்பட்ட கற்களை அவர்கள்மீது பொழிந்தோம்."/>
        <aya index="75" text="ஆய்வு செய்வோருக்கு இதில் சான்றுகள் உள்ளன."/>
        <aya index="76" text="அவ்வூர் (நீங்கள் செல்லும்) முக்கிய சாலையில் தான் இருக்கிறது."/>
        <aya index="77" text="இறைநம்பிக்கையாளர்களுக்கு இதில் படிப்பினை உள்ளது."/>
        <aya index="78" text="(ஷுஐபின் சமுதாயமான) தோப்புவாசிகள் அநியாயம் செய்வோராக இருந்தனர்."/>
        <aya index="79"
            text="எனவே அவர்களைத் தண்டித்தோம். இவ்விரு ஊர்களும் வெளிப்படையான வழியிலேயே இருக்கின்றன."/>
        <aya index="80" text="(ஸமூது சமுதாயமான) ஹிஜ்ர்வாசிகள் தூதர்களைப் பொய்யரெனக் கூறினர்.275"/>
        <aya index="81"
            text="அவர்களுக்கு நமது சான்றுகளைக் கொடுத்தோம். ஆனால் அவர்கள் அவற்றைப் புறக்கணிப்போராக இருந்தனர்."/>
        <aya index="82"
            text="அவர்கள் அச்சமற்றோராக இருந்த நிலையில், மலைகளைக் குடைந்து வீடுகளை அமைத்துக் கொண்டனர்."/>
        <aya index="83" text="அவர்கள் காலைப் பொழுதை அடைந்தபோது அவர்களைப் பெரும் சப்தம் தாக்கியது."/>
        <aya index="84"
            text="அவர்கள் சம்பாதித்துக் கொண்டிருந்த எதுவும் அவர்களைக் காப்பாற்றவில்லை."/>
        <aya index="85"
            text="வானங்களையும், பூமியையும், அவற்றுக்கு இடைப்பட்டவற்றையும் நியாயமான காரணத்துடனே படைத்துள்ளோம். உலகம் அழியும் நேரம் வரக்கூடியதே! எனவே அழகிய முறையில் முற்றிலும் புறக்கணிப்பீராக!"/>
        <aya index="86" text="உமது இறைவன், அவனே மாபெரும் படைப்பாளன்; நன்கறிந்தவன்."/>
        <aya index="87"
            text="(நபியே!) திரும்பத் திரும்ப ஓதப்படுகின்ற ஏழு வசனங்களையும், மகத்தான குர்ஆனையும் உமக்கு வழங்கியுள்ளோம்.276"/>
        <aya index="88"
            text="அவர்களில் பல பிரிவினருக்கும் நாம் வழங்கியுள்ள வாழ்வாதாரங்களின் பக்கம் உமது கண்களை நீட்டாதீர்! அவர்களைப் பற்றிக் கவலைப்படாதீர்! இறைநம்பிக்கையாளர்களிடம் (பணிவு எனும்) உமது சிறகைத் தாழ்த்துவீராக!"/>
        <aya index="89"
            text="&quot;நான் பகிரங்கமாக எச்சரிப்பவன்தான்!&quot; என்று (நபியே) கூறுவீராக!277"/>
        <aya index="90"
            text="(வேதத்தைப்) பிரித்து விட்டவர்கள்மீது நாம் இறக்கியது போன்றே (இவர்கள்மீதும் வேதனையை இறக்குவோம்)."/>
        <aya index="91" text="அவர்கள் வேதத்தைப் பல கூறுகளாக்கி விட்டனர்.278"/>
        <aya index="92, 93"
            text="உமது இறைவன்மீது சத்தியமாக! அவர்கள் செய்து கொண்டிருந்தவற்றைப் பற்றி, அவர்கள் அனைவரையும் விசாரிப்போம்."/>
        <aya index="94"
            text="உமக்கு ஏவப்பட்டதை ஒளிவு மறைவின்றி எடுத்துரைப்பீராக! இணைவைப்போரைப் புறக்கணிப்பீராக!"/>
        <aya index="95" text="கேலி செய்வோர் விஷயத்தில் உமக்கு நாமே போதுமானவர்கள்."/>
        <aya index="96"
            text="அவர்கள் அல்லாஹ்வுடன் வேறு கடவுளை ஏற்படுத்துகிறார்கள். (அதன் விளைவை) அவர்கள் அறிந்து கொள்வார்கள்."/>
        <aya index="97" text="அவர்களின் கூற்றால் உமது உள்ளம் நெருக்கடிக்குள்ளாவதை நாம் அறிவோம்."/>
        <aya index="98"
            text="எனவே, உமது இறைவனின் புகழைக் கொண்டு போற்றுவீராக! ஸஜ்தா செய்வோரில் ஆகிவிடுவீராக!"/>
        <aya index="99" text="உமக்கு மரணம் வரும்வரை உமது இறைவனை வணங்குவீராக!279"/>
    </sura>
    <sura index="16" name="">
        <aya index="1"
            text="அல்லாஹ்வின் கட்டளை வந்து விட்டது. எனவே நீங்கள் அதற்காக அவசரப்படாதீர்கள்! அவன் தூயவன்; அவர்கள் இணை வைப்பவற்றை விட்டும் உயர்ந்தவன்."/>
        <aya index="2"
            text="&quot;என்னைத் தவிர வேறு எந்தக் கடவுளும் இல்லை; எனக்கே அஞ்சுங்கள்!' என எச்சரிக்குமாறு தன் அடியார்களில் தான் நாடியோர்மீது, தனது கட்டளையான இறைச்செய்தியைக் கொண்டு அவன் வானவர்களை இறக்கி வைக்கிறான்."/>
        <aya index="3"
            text="வானங்களையும், பூமியையும் நியாயமான காரணத்துடனே அவன் படைத்துள்ளான். அவர்கள் இணை வைப்பவற்றை விட்டும் அவன் உயர்ந்தவன்."/>
        <aya index="4"
            text="அவன் மனிதனை விந்துத் துளியிலிருந்து படைத்தான். ஆனால் இப்போது மனிதன் பகிரங்கமாகத் தர்க்கம் செய்கிறான்."/>
        <aya index="5"
            text="அவனே கால்நடைகளைப் படைத்தான். அவற்றில் உங்களுக்குக் கதகதப்பு(ள்ள கம்பளியு)ம் வேறுபல பயன்களும் உள்ளன. மேலும் அவற்றிலிருந்து நீங்கள் சாப்பிடுகிறீர்கள்."/>
        <aya index="6"
            text="நீங்கள் மாலையில் திரும்பி வரும்போதும், காலையில் ஓட்டிச் செல்லும்போதும் அவற்றில் உங்களுக்கு ஓர் அழகு இருக்கிறது."/>
        <aya index="7"
            text="அவை, நீங்கள் மிகவும் சிரமப்பட்டுச் சென்றடையும் ஊருக்கு உங்கள் சுமைகளைச் சுமந்து செல்கின்றன. உங்கள் இறைவன் கருணையாளன்; நிகரிலா அன்பாளன்."/>
        <aya index="8"
            text="குதிரைகள், கோவேறு கழுதைகள், கழுதைகள் ஆகியவற்றை நீங்கள் சவாரி செய்வதற்காகவும் அலங்காரமாகவும் (படைத்துள்ளான்). அவன், நீங்கள் அறியாதவற்றையும் படைப்பான்."/>
        <aya index="9"
            text="நேர்வழி காட்டுவது அல்லாஹ்வையே சார்ந்துள்ளது. வழிகளில் கோணலானதும் உண்டு. அவன் நாடியிருந்தால் உங்கள் அனைவரையும் நேர்வழியில் செலுத்தியிருப்பான்."/>
        <aya index="10"
            text="அவனே வானிலிருந்து மழையை இறக்கினான். அதில் உங்களுக்குக் குடிநீரும் உண்டு. அதில் நீங்கள் மேய்ப்பதற்கான தாவரங்களும் உள்ளன."/>
        <aya index="11"
            text="அதன் மூலம் பயிர்கள், ஸைத்தூன், பேரீச்சை, திராட்சைகள் மற்றும் அனைத்து வகை கனிகளையும் உங்களுக்காக முளைக்கச் செய்கிறான். சிந்திக்கும் சமுதாயத்திற்கு இதில் சான்று உள்ளது."/>
        <aya index="12"
            text="உங்களுக்காக இரவையும், பகலையும், சூரியனையும், சந்திரனையும் வசப்படுத்தினான். அவனது ஆணையால் நட்சத்திரங்களும் வசப்படுத்தப்பட்டுள்ளன. சிந்திக்கும் சமுதாயத்திற்கு இதில் சான்றுகள் உள்ளன."/>
        <aya index="13"
            text="அவன் உங்களுக்காக மாறுபட்ட நிறங்களைக் கொண்டவையாகப் பூமியில் படைத்தவற்றையும் (வசப்படுத்தினான்.) இதில், படிப்பினை பெறும் சமுதாயத்திற்குச் சான்று உள்ளது."/>
        <aya index="14"
            text="நீங்கள் கடலிலிருந்து புத்தம் புதிய இறைச்சியை உண்பதற்காகவும், அதிலிருந்து நீங்கள் அணியும் ஆபரணங்களைத் தேடி எடுப்பதற்காகவும் அவனே கடலை வசப்படுத்தியுள்ளான். அதில் தண்ணீரைக் கிழித்துக் கொண்டு செல்லும் கப்பல்களையும் நீர் காண்கிறீர். அவனது அருளை நீங்கள் தேடுவதற்கும், நீங்கள் நன்றி செலுத்துவதற்காகவும் (இவ்வாறு வசப்படுத்தினான்)."/>
        <aya index="15, 16"
            text="பூமி உங்களுடன் அசையாதிருப்பதற்காக அதில் உறுதியான மலைகளையும், ஆறுகளையும், நீங்கள் வழியறிந்து கொள்வதற்காகப் பாதைகளையும், அடையாளங்களையும் ஏற்படுத்தினான். நட்சத்திரத்தின் மூலமும் அவர்கள் வழியறிந்து கொள்கின்றனர்."/>
        <aya index="17" text="படைப்பவன், (எதையும்) படைக்காதவனைப் போன்றவனா? சிந்திக்க மாட்டீர்களா?"/>
        <aya index="18"
            text="அல்லாஹ்வின் அருட்கொடையை நீங்கள் எண்ணினால் அதை உங்களால் கணக்கிட முடியாது. அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="19" text="நீங்கள் மறைப்பதையும் பகிரங்கப்படுத்துவதையும் அல்லாஹ் அறிகிறான்."/>
        <aya index="20, 21"
            text="அல்லாஹ்வையன்றி அவர்கள் யாரைப் பிரார்த்திக்கிறார்களோ அவர்கள் எந்தப் பொருளையும் படைக்க மாட்டார்கள்; அவர்களே படைக்கப்படுகின்றனர். அவர்கள் இறந்தவர்கள்; உயிருள்ளவர்கள் அல்ல! எப்போது (உயிர்ப்பித்து) எழுப்பப்படுவார்கள் என்பதையும் அவர்கள் அறிய மாட்டார்கள்."/>
        <aya index="22"
            text="உங்களுடைய கடவுள் ஒரே கடவுள்தான்! யார் மறுமையை நம்பவில்லையோ அவர்களின் உள்ளங்கள் மறுப்பவையாக உள்ளன. அவர்கள் கர்வம் கொண்டவர்கள்."/>
        <aya index="23"
            text="அவர்கள் மறைப்பதையும் பகிரங்கப்படுத்துவதையும் உண்மையாகவே அல்லாஹ் அறிகிறான். அவன், கர்வம் கொண்டோரை நேசிக்க மாட்டான்."/>
        <aya index="24"
            text="&quot;உங்கள் இறைவன் எதை இறக்கினான்?&quot; என அவர்களிடம் கேட்கப் பட்டால் &quot;முன்னோரின் கட்டுக் கதைகள்&quot; என்று பதிலளிக்கின்றனர்."/>
        <aya index="25"
            text="இதன் விளைவாக, மறுமை நாளில் அவர்கள் தமது பாவச் சுமைகளை முழுமையாகவும், அறிவின்றி அவர்கள் வழிகெடுத்த மற்றவர்களின் பாவச் சுமைகளையும் சேர்த்துச் சுமப்பார்கள். அறிந்து கொள்ளுங்கள்! அவர்கள் எதைச் சுமக்கிறார்களோ அது மிகக் கெட்டது."/>
        <aya index="26"
            text="இவர்களுக்கு முன்சென்றோரும் சதி செய்தனர். அப்போது அவர்களின் கட்டடங்களின் அடித்தளங்களில் அல்லாஹ் (வேதனையைக் கொண்டு) வந்தான். எனவே, அவர்கள்மீது அவர்களின் மேலிருந்து முகடு இடிந்து விழுந்தது. அவர்கள் அறியாத விதத்தில் அவர்களிடம் தண்டனை வந்தது."/>
        <aya index="27"
            text="பிறகு, அவன் அவர்களை மறுமை நாளில் இழிவுபடுத்துவான். &quot;எனக்கு (நீங்கள் ஏற்படுத்திய) இணையாளர்கள் எங்கே? அவர்கள் விஷயத்தில்தான் நீங்கள் (இறைநம்பிக்கையாளர்களைப்) பகைத்துக் கொண்டிருந்தீர்கள்&quot; என்று அவன் கேட்பான், &quot;இன்றைய தினம் இழிவும் தீங்கும் இறைமறுப்பாளர்கள்மீதுதான்&quot; என அறிவு வழங்கப்பட்டோர் கூறுவார்கள்."/>
        <aya index="28, 29"
            text="தமக்கே அநியாயம் செய்து கொண்டோரை வானவர்கள் கைப்பற்றுவார்கள். அப்போது அவர்கள், &quot;நாங்கள் எந்தக் குற்றமும் செய்யவில்லை&quot; எனச் சமாதானத்தைக் கோருவார்கள். &quot;அவ்வாறல்ல! நீங்கள் செய்து கொண்டிருந்ததை அல்லாஹ்வே நன்கறிந்தவன். நரகத்தின் வாசல்களில் நுழையுங்கள்! அதில் நிரந்தரமாக இருப்பீர்கள். கர்வம் கொண்டோரின் தங்குமிடம் மிகக் கெட்டது&quot; (என்று கூறப்படும்.)"/>
        <aya index="30"
            text="&quot;உங்கள் இறைவன் எதை இறக்கினான்?&quot; என இறையச்சமுடையோரிடம் கேட்கப்பட்டது. &quot;நல்லதை!&quot; என்று அவர்கள் பதிலளித்தனர். நன்மை செய்தோருக்கு இவ்வுலகில் நன்மை உண்டு. மறுமையின் வீடே மிக மேலானது. இறையச்சமுடையோருக்கான வீடு மிகச் சிறந்தது.280"/>
        <aya index="31"
            text="அவர்கள் நிலையான சொர்க்கங்களில் நுழைவார்கள். அவற்றின் கீழ் ஆறுகள் ஓடும். அங்கு அவர்களுக்கு விரும்பியதெல்லாம் கிடைக்கும். அல்லாஹ், இறையச்சமுடையோருக்கு இவ்வாறே கூலி வழங்குவான்."/>
        <aya index="32"
            text="நல்லோரான அவர்களை வானவர்கள் கைப்பற்றுவார்கள். &quot;உங்கள் மீது ஸலாம் உண்டாகட்டும். நீங்கள் செய்து கொண்டிருந்தவற்றுக்காக சொர்க்கத்தில் நுழையுங்கள்!&quot; என்று கூறுவார்கள்."/>
        <aya index="33"
            text="அவர்களிடம் வானவர்கள் வருவதையோ, உமது இறைவனின் ஆணை வருவதையோ தவிர (வேறெதையும்) எதிர்பார்க்கிறார்களா? இவர்களுக்கு முன்பிருந்தோரும் இவ்வாறே செய்தனர். அவர்களுக்கு அல்லாஹ் அநியாயம் செய்யவில்லை. மாறாக அவர்கள் தமக்கே அநியாயம் செய்து கொண்டனர்."/>
        <aya index="34"
            text="எனவே, அவர்கள் செய்து கொண்டிருந்த தீமைகள் அவர்களை வந்தடைந்தன. அவர்கள் எதைக் கேலி செய்து கொண்டிருந்தார்களோ அது அவர்களைச் சூழ்ந்து கொண்டது."/>
        <aya index="35"
            text="&quot;அல்லாஹ் நாடியிருந்தால் அவனையன்றி நாங்களும், எங்கள் முன்னோரும் எதையும் வணங்கியிருக்க மாட்டோம்; எந்த ஒன்றையும் அவனன்றி (நாங்களாகவே) தடை செய்திருக்க மாட்டோம்&quot; என இணைவைப்போர் கூறுகின்றனர். இவ்வாறே இவர்களுக்கு முன்னிருந்தோரும் செய்தனர். தெளிவாக எடுத்துரைப்பதைத் தவிர தூதர்கள்மீது வேறு ஏதேனும் உண்டா?"/>
        <aya index="36"
            text="&quot;அல்லாஹ்வை வணங்குங்கள்! ஷைத்தான்களை விட்டும் விலகிக் கொள்ளுங்கள்!&quot; என்று ஒவ்வாரு சமுதாயத்திற்கும் தூதரை அனுப்பினோம். அ(ச்சமுதாயத்த)வர்களில் அல்லாஹ் நேர்வழியில் செலுத்தியோரும் உள்ளனர்; அவர்களுள் வழிகேடு உறுதியானவர்களும் உள்ளனர். எனவே, நீங்கள் பூமியில் பயணம் செய்து, பொய்யெனக் கூறியோரின் முடிவு எப்படி ஆனது என்பதைக் கவனியுங்கள்!"/>
        <aya index="37"
            text="(நபியே!) அவர்கள் நேர்வழி அடையவேண்டும் என நீர் பேராசைப் பட்டாலும், அல்லாஹ் யாரை வழிகேட்டில் விட்டு விட்டானோ அவரை நேர்வழியில் செலுத்த மாட்டான். அவர்களுக்கு உதவியாளர்கள் யாருமில்லை."/>
        <aya index="38"
            text="&quot;மரணித்தவர்களை அல்லாஹ் (உயிர்ப்பித்து) எழுப்ப மாட்டான்&quot; என அல்லாஹ்வின்மீது மிக உறுதியாகச் சத்தியம் செய்கின்றனர். அவ்வாறல்ல! (இது) அவன் தன்மீது கடமையாக்கிக் கொண்ட உண்மையான வாக்குறுதி. எனினும் மனிதர்களில் பெரும்பாலோர் அறிய மாட்டார்கள்."/>
        <aya index="39"
            text="அவர்கள் கருத்து வேறுபாடு கொண்டவற்றை அவர்களுக்குத் தெளிவுபடுத்துவதற்காகவும், தாங்கள் பொய்யர்களாக இருந்ததை இறைமறுப்பாளர்கள் அறிந்து கொள்வதற்காகவும் (அவர்களை உயிர்ப்பித்து எழுப்புவான்.)"/>
        <aya index="40"
            text="ஒரு பொருளை நாம் (படைக்க) நாடினால் அதற்கு நமது கட்டளையானது, 'ஆகிவிடு!' என்று நாம் கூறுவதுதான். உடனே அது ஆகிவிடும்."/>
        <aya index="41"
            text="தமக்கு அநியாயம் செய்யப்பட்ட பின், அல்லாஹ்வுக்காக ஹிஜ்ரத் செய்தவர்களை இவ்வுலகில் அழகிய முறையில் குடியேறச் செய்வோம். அவர்கள் அறிவோராக இருந்தால் மறுமையின் கூலி மிகப் பெரியது."/>
        <aya index="42"
            text="அவர்கள் பொறுமையை மேற்கொள்வார்கள்; தமது இறைவன்மீதே நம்பிக்கை வைப்பார்கள்."/>
        <aya index="43, 44"
            text="(நபியே!) உமக்கு முன்னர் ஆண்களுக்கே நாம் வேத அறிவிப்பை வழங்கி, தெளிவான சான்றுகளுடனும் ஏடுகளுடனும் அவர்களைத் தூதர்களாக அனுப்பினோம். நீங்கள் அறியாதவர்களாக இருந்தால் (வேத) அறிவுடையோரிடம் கேளுங்கள்! மனிதர்களுக்காக அருளப்பட்டதை நீர் அவர்களுக்குத் தெளிவுபடுத்துவதற்காகவும், அவர்கள் சிந்திப்பதற்காகவும் உமக்கு இவ்வேதத்தை அருளினோம்."/>
        <aya index="45, 46"
            text="தீய செயல்களுக்காக சூழ்ச்சி செய்வோரை, அல்லாஹ் பூமியில் புதையச் செய்துவிடுவான் என்பதிலோ, அவர்கள் அறியாத விதத்தில் அவர்களுக்குத் தண்டனை கிடைத்து விடும் என்பதிலோ, அவர்கள் நடமாடிக் கொண்டிருக்கும் போதே அவர்களைப் பிடித்து விடுவான் என்பதிலோ, அச்சமற்று இருக்கிறார்களா? அவர்கள் தப்பிப்போர் அல்ல!"/>
        <aya index="47"
            text="அல்லது பயத்தில் இருக்கும்போதே அவர்களைப் பிடித்து விடுவான் என்பதில் (அச்சமற்று இருக்கிறார்களா?) எனினும் உங்கள் இறைவன் கருணையாளன்; நிகரிலா அன்பாளன்."/>
        <aya index="48"
            text="அவர்கள் அல்லாஹ் படைத்துள்ள பொருட்களை பார்க்க வில்லையா? அவற்றின் நிழல்கள் வலது, இடது புறங்களில் சாய்ந்து, தாழ்ந்த நிலையில் அல்லாஹ்வுக்குப் பணிகின்றன."/>
        <aya index="49"
            text="வானங்களிலும், பூமியிலும் உள்ள உயிரினங்களும் வானவர்களும் அல்லாஹ்வுக்கே ஸஜ்தா செய்கின்றனர். (வானவர்களான) அவர்கள் கர்வம் கொள்ள மாட்டார்கள்."/>
        <aya index="50"
            text="அவர்கள் தமக்கு மேலுள்ள தமது இறைவனுக்கு அஞ்சுவார்கள்; ஏவப்படுவதைச் செய்வார்கள்."/>
        <aya index="51"
            text="&quot;இரண்டு கடவுள்களை ஏற்படுத்திக் கொள்ளாதீர்கள்! அவன் ஒரே கடவுள்தான். எனவே எனக்கே அஞ்சுங்கள்!&quot; என்று அல்லாஹ் கூறுகிறான்."/>
        <aya index="52"
            text="வானங்கள் மற்றும் பூமியில் உள்ளவை அவனுக்கே உரியவை. அவனுக்கே நிரந்தரமாக வழிபாடும் உரியது. அல்லாஹ்வை அல்லாதோரையா நீங்கள் அஞ்சுகிறீர்கள்?"/>
        <aya index="53"
            text="உங்களிடமுள்ள எந்த அருட்கொடையும் அல்லாஹ்விடமிருந்தே வந்ததாகும். (அதன்) பிறகு, உங்களுக்குத் துன்பம் ஏற்பட்டால் அவனிடமே முறையிடுகிறீர்கள்."/>
        <aya index="54"
            text="அவன் அத்துன்பத்தை உங்களை விட்டும் நீக்கினால் உங்களில் ஒருசாரார் தமது இறைவனுக்கு இணை வைக்கின்றனர்."/>
        <aya index="55"
            text="அவர்களுக்கு நாம் வழங்கியதில் நன்றி மறந்ததே இதற்குக் காரணம். சுகம் அனுபவியுங்கள்! (மறுமையில்) அறிந்து கொள்வீர்கள்."/>
        <aya index="56"
            text="நாம் அவர்களுக்கு வழங்கியதில் ஒரு பங்கை, தாம் அறியாதவற்(றைக் கடவுளாக்கி அவற்)றுக்காக ஏற்படுத்துகின்றனர். அல்லாஹ்வின்மீது சத்தியமாக! நீங்கள் புனைந்து கூறிக்கொண்டிருந்தவை பற்றி விசாரிக்கப்படுவீர்கள்."/>
        <aya index="57"
            text="அல்லாஹ்வுக்குப் பெண் குழந்தைகளை ஏற்படுத்துகின்றனர். அவன் தூயவன். ஆனால் தாங்கள் விரும்பக் கூடியதை (ஆண் குழந்தைகளை)த் தமக்காக ஆக்கிக் கொள்கின்றனர்."/>
        <aya index="58"
            text="அவர்களில் ஒருவனுக்குப் பெண் குழந்தை (பிறந்திருப்பது) பற்றி நற்செய்தி கூறப்பட்டால், அவன் துக்கமடைந்து, அவனது முகம் கருத்துப் போய் விடுகிறது."/>
        <aya index="59"
            text="அவனுக்கு எதைக் கொண்டு நற்செய்தி கூறப்பட்டதோ (அதைக் கெட்டதாகக் கருதி) அதன் தீங்கால் மக்களை விட்டும் ஒளிந்து கொள்கிறான். அதை இழிவுடன் வைத்துக் கொள்வதா? அல்லது மண்ணில் புதைத்துவிடுவதா? (என நினைக்கிறான்.) அறிந்து கொள்ளுங்கள்! அவர்கள் முடிவு செய்வது மிகக் கெட்டது."/>
        <aya index="60"
            text="கெட்ட தன்மை என்பது மறுமையை நம்பாதோருக்குரியதாகும். உயர்ந்த தன்மை அல்லாஹ்வுக்கே உரியது. அவன் மிகைத்தவன்; நுண்ணறிவாளன்."/>
        <aya index="61"
            text="மனிதர்கள் செய்யும் அநியாயத்திற்காக அவர்களை (உடனுக்குடன்) அல்லாஹ் பிடிப்பதாக இருந்தால், எந்த உயிரினத்தையும் பூமியில் விட்டு வைத்திருக்க மாட்டான். எனினும் அவர்களுக்குக் குறிப்பிட்ட தவணைவரை கால அவகாசம் வழங்குகிறான். அவர்களுக்கான தவணை வந்து விட்டால் சற்று நேரம் கூடப் பிந்தவும் மாட்டார்கள்; முந்தவும் மாட்டார்கள்."/>
        <aya index="62"
            text="அவர்கள் வெறுக்கக்கூடியவற்றை அல்லாஹ்வுக்குரியதாக ஆக்குகின்றனர். (இதனால்) தங்களுக்கு நன்மை கிடைக்கும் என அவர்களின் நாவுகள் பொய்யை வர்ணிக்கின்றன. உண்மையாகவே அவர்களுக்கு நரகம்தான்; (அதற்கு) அவர்கள் விரைவாகக் கொண்டு செல்லப்படுவார்கள்."/>
        <aya index="63"
            text="அல்லாஹ்வின்மீது சத்தியமாக! உமக்கு முன்னிருந்த சமுதாயங்களுக்குத் தூதர்களை அனுப்பினோம். அம்மக்களின் செயல்களை அவர்களுக்கு ஷைத்தான் அலங்கரித்துக் காட்டினான். எனவே, இன்றைய தினம் அவனே அவர்களின் நேசராவான். அவர்களுக்குத் துன்புறுத்தும் வேதனை இருக்கிறது."/>
        <aya index="64"
            text="(நபியே!) அவர்கள் கருத்து வேறுபாடு கொண்டதை, நீர் அவர்களுக்குத் தெளிவுபடுத்துவதற்கும், இறைநம்பிக்கை கொள்ளும் சமுதாயத்திற்கு நேர்வழியாகவும், அருளாகவும் இவ்வேதத்தை உமக்கு அருளியுள்ளோம்."/>
        <aya index="65"
            text="அல்லாஹ்வே வானிலிருந்து மழையைப் பொழிவித்து, அதன்மூலம் பூமியை, அது இறந்த பின்பு உயிர்ப்பிக்கிறான். செவியேற்கும் மக்களுக்கு இதில் சான்று உள்ளது."/>
        <aya index="66"
            text="கால்நடைகளில் உங்களுக்குப் படிப்பினை உள்ளது. அவற்றின் வயிறுகளில் சாணத்திற்கும், இரத்தத்திற்கும் இடையில் உள்ளவற்றிலிருந்து கலப்படமற்ற, அருந்துவோருக்கு இனிய பாலை உங்களுக்குப் புகட்டுகிறோம்."/>
        <aya index="67"
            text="பேரீச்சை மற்றும் திராட்சைப் பழங்களிலிருந்து மதுவையும் நல்ல உணவையும் எடுக்கிறீர்கள். சிந்திக்கும் மக்களுக்கு இதில் சான்று உள்ளது."/>
        <aya index="68, 69"
            text="&quot;நீ மலைகளிலும், மரங்களிலும், அவர்கள் கட்டுகின்றவற்றிலும் கூடுகளைக் கட்டிக் கொள்! பின்னர் ஒவ்வொரு கனிகளி(ன் மலர்களி)லிருந்தும் சாப்பிடு! எளிதாக்கப்பட்ட உனது இறைவனின் பாதைகளில் செல்&quot; என உமது இறைவன் தேனீக்கு அறிவித்தான். அதன் வயிறுகளிலிருந்து வெவ்வேறு நிறங்களில் பானம் வெளியாகிறது. அதில் மனிதர்களுக்கு நிவாரணம் உள்ளது. சிந்திக்கும் மக்களுக்கு இதில் சான்று உள்ளது.281"/>
        <aya index="70"
            text="அல்லாஹ் உங்களைப் படைத்தான். பின்னர் அவன் உங்களைக் கைப்பற்றுவான். உங்களில் தள்ளாத வயதுவரை கொண்டு செல்லப்படுவோரும் உள்ளனர். இதன் காரணமாக, அவர்கள் விபரம் தெரிந்த பின்னர் (நினைவு தடுமாறி) எதையும் அறியாதோராகி விடுகின்றனர். அல்லாஹ் நன்கறிந்தவன்; ஆற்றல் மிக்கவன். 282"/>
        <aya index="71"
            text="அல்லாஹ், உங்களில் சிலரைவிட வேறு சிலரைப் பொருளாதாரத்தில் சிறப்பித்துள்ளான். இவ்வாறு சிறப்பிக்கப்பட்டோர் தம்மிடமுள்ள பொருளாதாரத்தைத் தம் அடிமைகளிடம் வழங்கி, அதில் அவர்களை(த் தமக்கு)ச் சமமாக ஆக்கி விடுவதில்லை. (இவ்வாறிருக்க) அவர்கள் அல்லாஹ்வின் அருட்கொடையையா மறுக்கின்றனர்?"/>
        <aya index="72"
            text="அல்லாஹ், உங்களிடமிருந்தே உங்களுக்கு மனைவியரை ஏற்படுத்தினான். உங்கள் மனைவியர் மூலமாக உங்களுக்குப் பிள்ளைகளையும், பேரப் பிள்ளைகளையும் ஏற்படுத்தினான். உங்களுக்குத் தூயவற்றை உணவாக அளித்தான். அவர்கள் பொய்யானதை நம்பி, அல்லாஹ்வின் அருட்கொடையை மறுக்கின்றனரா?"/>
        <aya index="73"
            text="அவர்கள், அல்லாஹ்வையன்றி வானங்கள் மற்றும் பூமியிலிருந்து தமக்கு உணவளிக்கச் சிறிதும் அதிகாரமில்லாதவற்றையும், சக்தியில்லாதவற்றையும் வணங்குகின்றனர்."/>
        <aya index="74"
            text="எனவே, அல்லாஹ்வுக்கு உவமைகளைக் கூறாதீர்கள்! அல்லாஹ்வே அறிவான்; நீங்கள் அறிய மாட்டீர்கள்."/>
        <aya index="75"
            text="(பிறருக்கு) உரிமையாக்கப்பட்ட, எதற்கும் சக்தியில்லாத ஓர் அடிமையையும், நம்மிடமிருந்து ஒருவருக்கு அழகிய வாழ்வாதாரத்தை நாம் வழங்கி, அதிலிருந்து இரகசியமாகவும் பகிரங்கமாகவும் செலவளிக்கும் அவரையும் அல்லாஹ் உதாரணமாகக் கூறுகிறான். இவர்கள் (இருவரும்) சமமாவார்களா? எல்லாப் புகழும் அல்லாஹ்வுக்கே! எனினும் அவர்களில் பெரும்பாலோர் (இதனை) அறிவதில்லை."/>
        <aya index="76"
            text="அல்லாஹ் இரு மனிதர்களை எடுத்துக்காட்டாகக் கூறுகிறான். அவ்விருவரில் ஒருவன் எதற்கும் சக்தியில்லாத ஊமை. அவன் தனது எஜமானனுக்குச் சுமையாக இருக்கிறான். அவர், அவனை எங்கு அனுப்பி வைத்தாலும் எந்த நன்மையையும் கொண்டு வரமாட்டான். இவனும், நேரான பாதையில் இருந்தவாறு நீதியை ஏவும் மற்றொருவனும் சமமாவார்களா?"/>
        <aya index="77"
            text="வானங்களிலும், பூமியிலும் மறைவானவை (பற்றிய ஞானம்) அல்லாஹ்வுக்கே உரியது. உலகம் அழியும் நேரம் நிகழ்வது, கண் இமைப்பதைப் போன்றோ, அல்லது அதைவிட நெருக்கத்திலோ ஏற்பட்டு விடும். ஒவ்வொரு பொருளின்மீதும் அல்லாஹ் ஆற்றலுடையவன்."/>
        <aya index="78"
            text="உங்கள் அன்னையரின் வயிறுகளிலிருந்து, நீங்கள் எதையும் விளங்காமல் இருந்த நிலையில் அல்லாஹ் உங்களை வெளிப்படுத்தினான். நீங்கள் நன்றி செலுத்துவதற்காக உங்களுக்குச் செவிப் புலனையும், பார்வைகளையும், உள்ளங்களையும் ஏற்படுத்தினான்."/>
        <aya index="79"
            text="அவர்கள் வான்வெளியில் வசப்படுத்தப்பட்டதாக உள்ள பறவைகளைப் பார்க்கவில்லையா? அவற்றை (விழாமல்) தடுத்து வைத்திருப்பவன் அல்லாஹ்வைத் தவிர யாருமில்லை. இறைநம்பிக்கை கொள்ளும் சமுதாயத்திற்கு இதில் சான்றுகள் உள்ளன."/>
        <aya index="80"
            text="அல்லாஹ், உங்கள் வீடுகளை உங்களுக்கு நிம்மதியளிப்பதாக ஆக்கியுள்ளான். கால்நடைகளின் புறத்தோல்களிலிருந்து உங்களுக்குக் குடில்களையும் ஏற்படுத்தியுள்ளான். அவற்றை நீங்கள் பயணிக்கும் காலத்திலும், தங்கியிருக்கும் காலத்திலும் இலகுவாகக் கையாள்கிறீர்கள். செம்மறியாட்டு முடிகள், ஒட்டக முடிகள், வெள்ளாட்டு முடிகள் ஆகியவற்றிலிருந்து ஆடைகளையும், குறிப்பிட்ட காலம்வரை பயன்பாட்டையும் ஏற்படுத்தினான்."/>
        <aya index="81"
            text="அல்லாஹ், தான் படைத்தவற்றிலிருந்து உங்களுக்கு நிழல்களை உண்டாக்கினான். மலைகளில் உங்களுக்கு மறைவிடங்களை அமைத்தான். உங்களுக்காக, வெப்பத்தில் உங்களைப் பாதுகாக்கும் சட்டைகளையும், உங்கள் போர்களில் உங்களைப் பாதுகாக்கும் ஆடைகளையும் உண்டாக்கினான். இவ்வாறே நீங்கள் பணிந்து நடப்பதற்காக உங்களுக்குத் தனது அருட்கொடையை முழுமைப்படுத்துகிறான்."/>
        <aya index="82" text="அவர்கள் புறக்கணித்தால், தெளிவாக எடுத்துரைப்பதே உமக்குக் கடமையாகும்."/>
        <aya index="83"
            text="அவர்கள் அல்லாஹ்வின் அருட்கொடையை அறிகின்றனர். பின்னர் அவற்றை மறுத்து விடுன்றனர். அவர்களில் அதிகமானோர் இறைமறுப்பாளர்கள்."/>
        <aya index="84"
            text="அந்நாளில் ஒவ்வொரு சமுதாயத்திலிருந்தும் ஒரு சாட்சியை எழுப்புவோம். பின்னர் இறைமறுப்பாளர்கள் (சாக்குப்போக்கு கூற) அனுமதிக்கப்பட மாட்டார்கள். மேலும் அவர்கள் பொருந்திக் கொள்ளப்பட மாட்டார்கள்."/>
        <aya index="85"
            text="அநியாயக்காரர்கள் வேதனையைப் பார்க்கும்போது, அவர்களுக்கு அது குறைக்கப்பட மாட்டாது. அவர்கள் அவகாசம் அளிக்கப்படவும் மாட்டார்கள்."/>
        <aya index="86"
            text="இணை வைத்தவர்கள் தமது இணைக் கடவுள்களைப் பார்க்கும்போது, &quot;எங்கள் இறைவனே! உன்னையன்றி நாங்கள் அழைத்துக் கொண்டிருந்த எங்கள் இணைக் கடவுள்கள் இவர்கள்தான்&quot; என்று கூறுவார்கள். அப்போது அவர்கள் &quot;நீங்கள் பொய்யர்களே!&quot; என்று இவர்களுக்குப் பதிலளிப்பார்கள்."/>
        <aya index="87"
            text="அன்றைய தினம் அவர்கள் அல்லாஹ்விடம் சரணடைவார்கள். அவர்கள் பொய்யாக உருவாக்கியவை அவர்களை விட்டும் மறைந்துவிடும்."/>
        <aya index="88"
            text="யார் (இறைவனை) மறுத்து, அல்லாஹ்வின் பாதையை விட்டும் தடுத்தார்களோ அவர்கள் குழப்பம் செய்து கொண்டிருந்ததால் அவர்களுக்கு வேதனைக்கு மேல் வேதனையை அதிகரிப்போம்."/>
        <aya index="89"
            text="அந்நாளில் ஒவ்வொரு சமுதாயத்திற்கும் ஒரு சாட்சியாளரை அவர்களிலிருந்தே எழுப்புவோம். மேலும் இவர்களுக்குச் சாட்சியாக (நபியே!) உம்மைக் கொண்டு வருவோம். இவ்வேதத்தை ஒவ்வொன்றுக்கும் தெளிவான விளக்கமாகவும், நேர்வழியாகவும், அருளாகவும், முஸ்லிம்களுக்கு நற்செய்தியாகவும் உமக்கு அருளியுள்ளோம்."/>
        <aya index="90"
            text="நீதி செலுத்துமாறும், நன்மை செய்யுமாறும், உறவினர்களுக்கு வழங்குமாறும் அல்லாஹ் ஆணையிடுகிறான். மானக் கேடானவை, தீமை, வரம்பு மீறுதல் ஆகியவற்றை விட்டும் அவன் (உங்களைத்) தடுக்கிறான். நீங்கள் படிப்பினை பெறுவதற்காக உங்களுக்கு அறிவுரை கூறுகிறான்."/>
        <aya index="91"
            text="நீங்கள் உடன்படிக்கை செய்வதாயின், அல்லாஹ்வின் உடன்படிக்கையை நிறைவேற்றுங்கள்! நீங்கள் அல்லாஹ்வை உங்களுக்குப் பொறுப்பாளனாக்கியுள்ள நிலையில், சத்தியங்களை உறுதிப்படுத்திய பின் அவற்றை முறிக்காதீர்கள்! அல்லாஹ், நீங்கள் செய்பவற்றை அறிகிறான்."/>
        <aya index="92"
            text="ஒரு சமுதாயத்தவர், இன்னொரு சமுதாயத்தவரைவிடப் பெரும்பான்மையாக இருப்பதால் (இவர்களுக்கு ஆதரவாக) உங்கள் சத்தியங்களை உங்களுக்கிடையே மோசடியாக்கி, (அவற்றை முறித்து விடாதீர்கள். இதன் மூலம்) நூலை நூற்று, அது உறுதியான பின் அதைத் தனித்தனியாகப் பிரித்து விட்டவளைப் போல் நீங்கள் ஆகிவிடாதீர்கள்! இதைக் கொண்டு உங்களை அல்லாஹ் சோதிக்கிறான். நீங்கள் எதில் கருத்து வேறுபாடு கொண்டிருந்தீர்களோ அதனை அவன் மறுமை நாளில் உங்களுக்குத் தெளிவுபடுத்துவான்."/>
        <aya index="93"
            text="அல்லாஹ் நாடியிருந்தால் உங்களை ஒரே சமுதாயத்தினராக ஆக்கியிருப்பான். எனினும், தான் நாடியவர்களை அவன் வழிகேட்டில் விடுகிறான்; மேலும், தான் நாடியவர்களை நேர்வழியில் செலுத்துகிறான். நீங்கள் செய்து கொண்டிருந்ததைப் பற்றி (மறுமையில்) விசாரிக்கப்படுவீர்கள்."/>
        <aya index="94"
            text="உங்கள் சத்தியங்களை, உங்களுக்கிடையே மோசடியாகப் பயன்படுத்தாதீர்கள்! அவ்வாறு செய்தால், (உங்கள்) பாதம் நிலைபெற்ற பின் அது சறுக்கி விடும். மேலும் அல்லாஹ்வின் பாதையை விட்டும் நீங்கள் தடுத்ததால் துன்பத்தை அனுபவிப்பீர்கள். உங்களுக்குக் கடுமையான வேதனையும் உண்டு."/>
        <aya index="95"
            text="அல்லாஹ்விடம் செய்த உடன்படிக்கையை அற்ப விலைக்கு விற்று விடாதீர்கள்! நீங்கள் அறிவோராக இருந்தால் அல்லாஹ்விடம் இருப்பதே உங்களுக்கு மிகச் சிறந்தது."/>
        <aya index="96"
            text="உங்களிடம் இருப்பது தீர்ந்துவிடும்; அல்லாஹ்விடம் இருப்பதே நிலைத்திருக்கும். பொறுமையாளர்களுக்கு, அவர்கள் செய்து கொண்டிருந்த நற்செயல்களுக்காக அவர்களுக்குரிய கூலியை வழங்குவோம்."/>
        <aya index="97"
            text="ஆணோ, பெண்ணோ, யார் இறைநம்பிக்கையாளராக இருந்து, நற்செயல் செய்கிறாரோ அவரை நல்வாழ்வு வாழ வைப்போம். அவர்கள் செய்து கொண்டிருந்த நற்செயல்களுக்காக அவர்களுக்குரிய கூலியை வழங்குவோம்."/>
        <aya index="98"
            text="நீர் குர்ஆனை ஓதினால் விரட்டப்பட்ட ஷைத்தானை விட்டும் அல்லாஹ்விடம் பாதுகாப்புத் தேடுவீராக!"/>
        <aya index="99, 100"
            text="இறைநம்பிக்கை கொண்டு, தமது இறைவனையே முற்றிலும் சார்ந்திருப்போர்மீது ஷைத்தானுக்கு எந்த அதிகாரமும் இல்லை. அவனது அதிகாரமெல்லாம் அவனைப் பொறுப்பாளனாக்கிக் கொண்டோரிடமும், இறைவனுக்கு இணைவைப்போரிடமும் மட்டும்தான்."/>
        <aya index="101"
            text="ஒரு வசனத்திற்கு ஈடாக வேறொரு வசனத்தை நாம் மாற்றினால் &quot;நீர் புனைந்து கூறுபவர்தான்!&quot; என்று கூறுகின்றனர். தான் எதை அருள வேண்டும் என்பதை அல்லாஹ் மிக அறிந்தவன். எனினும் அவர்களில் பெரும்பாலோர் அறிய மாட்டார்கள்."/>
        <aya index="102"
            text="(நபியே!) &quot;இறைநம்பிக்கை கொண்டோரை உறுதிப்படுத்தவும், முஸ்லிம்களுக்கு நேர்வழியாகவும், நற்செய்தியாகவும் உமது இறைவனிடமிருந்து (ஜிப்ரீல் எனும்) ரூஹுல் குதுஸ் உண்மையுடன் இதை இறக்கி வைத்தார்&quot; என்று கூறுவீராக!"/>
        <aya index="103"
            text="&quot;இதை (இவருக்குக்) கற்றுக் கொடுப்பது ஒரு மனிதர்தான்&quot; என்று அவர்கள் கூறுவதை அறிவோம். அவர்கள் யாருடன் தொடர்புபடுத்துகிறார்களோ அவரது மொழியோ அரபு அல்லாத மொழியாகும். ஆனால் இது தெளிவான அரபு மொழியாகும்."/>
        <aya index="104"
            text="அல்லாஹ்வின் வசனங்கள்மீது நம்பிக்கை கொள்ளாதவர்களை அல்லாஹ் நேர்வழியில் செலுத்த மாட்டான். அவர்களுக்குத் துன்புறுத்தும் வேதனை உண்டு."/>
        <aya index="105"
            text="அல்லாஹ்வின் வசனங்கள்மீது நம்பிக்கை கொள்ளாதவர்கள்தான் பொய்யைப் புனைந்துரைப்பார்கள். அவர்களே பொய்யர்கள்."/>
        <aya index="106"
            text="அல்லாஹ்வை நம்பிய பின்னர், அவனை மறுப்போர் (தண்டனைக்குரியோர்); எவரது உள்ளம் இறைநம்பிக்கையால் நிம்மதியடைந்துள்ள நிலையில் நிர்பந்திக்கப்படுகிறார்களோ அவர்களைத் தவிர! எனினும் இறைமறுப்பிற்காக உள்ளத்தை விரிவடையச் செய்தோர்மீது அல்லாஹ்வின் கோபம் இருக்கிறது. அவர்களுக்குக் கடும் வேதனையும் உண்டு."/>
        <aya index="107"
            text="ஏனெனில் அவர்கள் மறுமையைவிட இவ்வுலக வாழ்வை நேசித்தார்கள். இறைமறுப்பாளர்களின் கூட்டத்திற்கு அல்லாஹ் நேர்வழி காட்ட மாட்டான்."/>
        <aya index="108, 109"
            text="அவர்களுடைய உள்ளங்கள், செவிப் புலன், பார்வைகள் ஆகியவற்றின்மீது அல்லாஹ் முத்திரையிட்டு விட்டான். அவர்களே (மறுமை பற்றி) அலட்சியமாக இருப்பவர்கள். அவர்கள்தான் உண்மையாகவே மறுமையில் நஷ்டமடைந்தோர்."/>
        <aya index="110"
            text="சோதனைக்குள்ளாக்கப்பட்ட பிறகு ஹிஜ்ரத் செய்து, பின்னர் போரிட்டுப், பொறுமையை மேற்கொண்டோருக்கு (உதவிட) உமது இறைவன் இருக்கிறான். இதன் பின்னர் உமது இறைவன் மன்னிப்புமிக்கவன்; நிகரிலா அன்பாளன்."/>
        <aya index="111"
            text="அந்நாளில் ஒவ்வொரு மனிதனும் தனக்காக வாதிடுவதற்கு வருவான். ஒவ்வொருவருக்கும் அவரவர் செய்தது முழுமையாக வழங்கப்படும். அவர்கள் அநியாயம் செய்யப்பட மாட்டார்கள்."/>
        <aya index="112"
            text="ஓர் ஊரை அல்லாஹ் எடுத்துக்காட்டாகக் கூறுகிறான். அது பாதுகாப்பாகவும், நிம்மதியாகவும் இருந்தது. அதற்குரிய வாழ்வாதாரம் எல்லா இடங்களிலிருந்தும் தாராளமாக அங்கு வந்து சேர்ந்தது. ஆனால் அதுவோ அல்லாஹ்வின் அருட்கொடைகளுக்கு நன்றி செலுத்த மறந்தது. எனவே அவர்கள் செய்து கொண்டிருந்தவற்றின் காரணமாக, அதற்குப் பசி, பயம் என்ற ஆடையை அல்லாஹ் அனுபவிக்கச் செய்தான்."/>
        <aya index="113"
            text="அவர்களிடம் அவர்களிலிருந்தே ஒரு தூதர் வந்தார். அவரைப் பொய்யரெனக் கூறினர். எனவே அவர்கள் அநியாயக்காரர்களாக இருந்தபோது அவர்களை வேதனை பிடித்துக் கொண்டது."/>
        <aya index="114"
            text="அல்லாஹ் உங்களுக்கு வழங்கியவற்றில் அனுமதிக்கப்பட்ட, நல்லதை உண்ணுங்கள்! நீங்கள் அவனையே வணங்குவோராக இருந்தால் அல்லாஹ்வின் அருட்கொடைக்கு நன்றி செலுத்துங்கள்!"/>
        <aya index="115"
            text="தாமாகச் செத்தவை, (ஓட்டப்பட்ட) இரத்தம், பன்றியின் இறைச்சி, அல்லாஹ் அல்லாதோருக்குப் பெயர் கூறப்பட்டவை ஆகியவற்றையே அவன் உங்களுக்குத் தடை செய்துள்ளான். விரும்பிச் செல்லாமலும் வரம்பு மீறாமலும் நிர்பந்திக்கப்படுவோரை அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="116"
            text="அல்லாஹ்வின்மீது பொய்யைப் புனைந்து கூறுவதற்காக, &quot;இது அனுமதிக்கப்பட்டது; இது தடுக்கப்பட்டது&quot; என உங்கள் நாவுகள் வர்ணிக்கும் பொய்யைக் கூறாதீர்கள்! அல்லாஹ்வின்மீது பொய்யைப் புனைந்து கூறுவோர் வெற்றிபெற மாட்டார்கள்."/>
        <aya index="117"
            text="(இவ்வுலகிலுள்ளது) அற்ப இன்பம்தான். அவர்களுக்குத் துன்புறுத்தும் வேதனை உண்டு."/>
        <aya index="118"
            text="(நபியே!) இதற்கு முன் உமக்கு நாம் எடுத்துக் கூறியவற்றை, யூதர்களுக்குத் தடை செய்திருந்தோம். அவர்களுக்கு நாம் அநியாயம் செய்யவில்லை. மாறாக, அவர்கள் தமக்குத் தாமே அநியாயம் செய்து கொண்டனர்."/>
        <aya index="119"
            text="யார் அறியாமையால் தீமை செய்துவிட்டு, அதன்பின்னர் பாவ மன்னிப்புக் கோரி, தம்மைச் சீர்திருத்திக் கொள்கிறாரோ அவர்களுக்கு (மன்னித்தருள) உமது இறைவன் இருக்கிறான். இதற்குப் பிறகு உமது இறைவன் மன்னிப்புமிக்கவன்; நிகரிலா அன்பாளன்."/>
        <aya index="120"
            text="இப்ராஹீம் ஒரு சமுதாயமாகவும், அல்லாஹ்வுக்குப் பணிபவராகவும், சத்திய நெறியில் நிற்பவராகவும் இருந்தார். அவர் இணைவைப்போரில் ஒருவராக இருக்கவில்லை."/>
        <aya index="121"
            text="அவனது அருட்கொடைகளுக்கு நன்றி செலுத்துபவராகவும் இருந்தார். அவன், அவரைத் தேர்ந்தெடுத்து, நேரான பாதையில் செலுத்தினான்."/>
        <aya index="122"
            text="இவ்வுலகில் அவருக்கு நல்லதை வழங்கினோம். மறுமையில் அவர் நல்லவர்களில் உள்ளவர்."/>
        <aya index="123"
            text="(நபியே!) &quot;சத்திய நெறியில் நின்ற இப்ராஹீமின் மார்க்கத்தைப் பின்பற்றுவீராக!&quot; என்று உமக்கு அறிவித்தோம். அவர் இணைவைப்போரில் ஒருவராக இருக்கவில்லை."/>
        <aya index="124"
            text="சனிக்கிழமை (தண்டனைக்குரியதாக) ஆக்கப்பட்டதெல்லாம் அ(ந்த நாளின் புனிதத்தை மதிப்ப)தில் முரண்பாடு கொண்டவர்களுக்குத் தான். அவர்கள் எதில் முரண்பட்டுக் கொண்டிருந்தார்களோ அதுபற்றி மறுமை நாளில் அவர்களுக்கிடையே உமது இறைவன் தீர்ப்பளிப்பான்."/>
        <aya index="125"
            text="உமது இறைவனின் பாதையை நோக்கி விவேகத்துடனும், அழகான அறிவுரையைக் கொண்டும் அழைப்பீராக! அவர்களுடன் சிறந்த முறையில் விவாதிப்பீராக! தனது பாதையை விட்டும் வழி தவறியவர் யார் என்பதை உமது இறைவனே நன்கறிந்தவன். நேர்வழி பெற்றோரையும் அவன் நன்கறிந்தவன்."/>
        <aya index="126"
            text="நீங்கள் தண்டித்தால், நீங்கள் எந்த அளவு துன்புறுத்தப்பட்டீர்களோ அதே அளவு தண்டியுங்கள்! நீங்கள் பொறுத்துக் கொண்டால் பொறுமையாளர்களுக்கு அது மிகச் சிறந்தது.283"/>
        <aya index="127"
            text="(நபியே!) பொறுமையை மேற்கொள்வீராக! அல்லாஹ்வின் உதவியைக் கொண்டே தவிர நீர் பொறுமையாக இருக்க முடியாது. அவர்களைப் பற்றிக் கவலைப்படாதீர்! அவர்கள் செய்யும் சூழ்ச்சிகளால் மனநெருக்கடிக்கு ஆளாகி விடாதீர்!"/>
        <aya index="128" text="அல்லாஹ், இறையச்சமுடையோருடனும் நன்மை செய்வோருடனுமே இருக்கிறான்."/>
    </sura>
    <sura index="17" name="">
        <aya index="1"
            text="தன் அடியாரை மஸ்ஜிதுல் ஹராமிலிருந்து, சுற்றுப்புறத்திற்கு நாம் அருள்வளம் செய்த மஸ்ஜிதுல் அக்ஸாவுக்கு, நமது சான்றுகளை அவருக்குக் காட்டுவதற்காக இரவில் அழைத்துச் சென்றவன் தூயவன். அவனே செவியேற்பவன்; பார்ப்பவன்.284"/>
        <aya index="2"
            text="மூஸாவுக்கு வேதத்தைக் கொடுத்தோம். இஸ்ராயீல் வழித்தோன்றல்களுக்கு அதை நேர்வழிகாட்டியாக ஆக்கினோம். &quot;என்னையன்றி எந்தப் பொறுப்பாளரையும் ஏற்படுத்திக் கொள்ளாதீர்கள்!&quot; (என்று கூறினோம்.)"/>
        <aya index="3"
            text="நூஹுடன் நாம் (கப்பலில்) சுமந்து சென்றோரின் வழித்தோன்றல்களே! அவர் நன்றியுள்ள அடியாராக இருந்தார்.285"/>
        <aya index="4"
            text="அவ்வேதத்தில் இஸ்ராயீல் வழித்தோன்றல்களுக்கு, &quot;நீங்கள் பூமியில் இரண்டு முறை குழப்பம் விளைவிப்பீர்கள்; மிகப் பெரிய அளவில் அநியாயம் செய்வீர்கள்&quot; என அறிவித்தோம்."/>
        <aya index="5"
            text="அந்த இரண்டில் முதலாவது வாக்குறுதி வந்தபோது, உங்களுக்கு எதிராகக் கடும் வலிமை கொண்ட நம் அடியார்களை அனுப்பினோம். அவர்கள் உங்கள் வீடுகளுக்குள் ஊடுருவி(த் தாக்கி)னார்கள். அது நிறைவேற்றப்பட்ட வாக்குறுதியாகி விட்டது."/>
        <aya index="6"
            text="பின்னர், அவர்களை மிகைக்கும் வாய்ப்பை உங்களுக்கு மீண்டும் வழங்கினோம். செல்வங்களையும், ஆண் மக்களையும் கொண்டு உங்களுக்கு உதவினோம். எண்ணிக்கையில் உங்களை அதிகமானவர்களாக ஆக்கினோம்."/>
        <aya index="7"
            text="நீங்கள் நன்மை செய்தால், உங்களுக்கே நன்மை செய்து கொள்கிறீர்கள். நீங்கள் தீமை செய்தால் அதுவும் உங்களுக்குரியதே! இறுதி வாக்குறுதி வந்தபோது, அவர்கள் உங்களுக்குத் தீங்கிழைப்பதற்கும், மஸ்ஜிதுல் அக்ஸாவில் அவர்கள் ஏற்கனவே நுழைந்ததைப் போன்று நுழைவதற்கும், தாங்கள் கைப்பற்றிய அனைத்தையும் அடியோடு அழிப்பதற்கும் (அவர்களை அனுப்பினோம்.)"/>
        <aya index="8"
            text="உங்கள் இறைவன் உங்களுக்குக் கருணை காட்டலாம். நீங்கள் மீண்டும் (அநியாயம் செய்யத்) திரும்பினால் நாமும் (தண்டிப்பதற்குத்) திரும்புவோம். இறைமறுப்பாளர்களுக்கு நரகத்தையே சிறையாக ஆக்கியுள்ளோம்"/>
        <aya index="9, 10"
            text="எது மிகச் சரியானதோ அதை நோக்கி இந்தக் குர்ஆன் வழிகாட்டுகிறது. நற்செயல்கள் செய்யும் இறைநம்பிக்கையாளர்களுக்குப் பெரும் கூலி உண்டு என்றும், மறுமையை நம்பாதவர்களுக்குத் துன்புறுத்தும் வேதனையைத் தயார்படுத்தியுள்ளோம் என்றும் நற்செய்தி கூறுகிறது."/>
        <aya index="11"
            text="மனிதன், நன்மைக்காகப் பிரார்த்தனை செய்வது போன்றே தீமைக்காகவும் பிரார்த்திக்கிறான். மனிதன் அவசரக்காரனாக இருக்கிறான்."/>
        <aya index="12"
            text="இரவையும், பகலையும் இரு சான்றுகளாக ஆக்கியுள்ளோம். உங்கள் இறைவனின் அருளை நீங்கள் தேடுவதற்காகவும், ஆண்டுகளின் எண்ணிக்கை மற்றும் (காலத்தின்) கணக்கை நீங்கள் அறிவதற்காகவும் இரவின் சான்றை மங்கச் செய்து, பகலின் சான்றைப் பிரகாசமாக்கினோம். ஒவ்வொன்றையும் தெளிவாக விவரித்துள்ளோம்."/>
        <aya index="13"
            text="ஒவ்வொரு மனிதனுக்கும் அவனது செயல்களின் ஏட்டை அவனுடைய கழுத்தில் பொருத்தியுள்ளோம். மறுமை நாளில் அவனுக்கு ஒரு புத்தகத்தை வெளிப்படுத்துவோம். அதை விரிக்கப்பட்ட நிலையில் அவன் பெற்றுக் கொள்வான்."/>
        <aya index="14"
            text="&quot;உனது புத்தகத்தை நீயே படி! இன்றைய தினம் உன்னைப் பற்றிக் கணக்கிடுவதற்கு நீயே போதும்&quot; (என்று கூறப்படும்.)"/>
        <aya index="15"
            text="நேர்வழி நடப்பவர் தனக்காகவே நேர்வழி நடக்கிறார். வழிகேட்டில் செல்பவர் தனக்கு எதிராகவே வழிகேட்டில் செல்கிறார். ஒருவர், பிறரது சுமையைச் சுமக்க மாட்டார். ஒரு தூதரை அனுப்பாதவரை நாம் (யாரையும்) தண்டிப்போராக இல்லை."/>
        <aya index="16"
            text="ஓர் ஊரை நாம் அழிக்க நாடினால் அதில் சொகுசாக வாழ்வோருக்கு(ப் பணிந்து நடக்குமாறு) ஆணையிடுவோம். ஆனால் அவர்கள் அங்கு வரம்பு மீறுவார்கள். அதனால் அவ்வூரின்மீது (நம்) வாக்கு உறுதியாகிவிடும். எனவே அதை அடியோடு அழித்து விடுவோம்."/>
        <aya index="17"
            text="நூஹுக்குப் பின்னர் எத்தனையோ தலைமுறையினரை அழித்து உள்ளோம். தன் அடியார்களின் பாவங்களை நன்கறிந்தவனாகவும், பார்ப்பவனாகவும் இருக்க உமது இறைவனே போதுமானவன்."/>
        <aya index="18"
            text="யார் இவ்வுலகை விரும்புகிறாரோ அவர்களில் நாம் நாடியோருக்கு, நாடியதை இவ்வுலகிலேயே விரைவாகக் கொடுப்போம். பிறகு அவருக்காக நரகத்தை ஏற்படுத்தியுள்ளோம். அதனுள் அவர் பழிக்கப்பட்டவராகவும், விரட்டப்பட்டவராகவும் நுழைவார்."/>
        <aya index="19"
            text="இறைநம்பிக்கையாளராக இருந்து, மறுமையை விரும்பி அதற்காக முயல்வோருக்கு, அம்முயற்சி நன்றி பாராட்டப்படுவதாக இருக்கும்."/>
        <aya index="20"
            text="உமது இறைவனின் அருட்கொடையிலிருந்து (உலகை விரும்பும்) அவர்களுக்கும், (மறுமையை விரும்பும்) இவர்களுக்கும், ஒவ்வொருவருக்கும் வாரி வழங்குகிறோம். உமது இறைவனின் அருட்கொடை தடுக்கப்பட்டதாக இல்லை."/>
        <aya index="21"
            text="அவர்களில் சிலரை, வேறு சிலரைவிட எவ்வாறு சிறப்பித்துள்ளோம் என்பதைக் கவனிப்பீராக! மறுமையே உயர்ந்த பதவிகளைக் கொண்டது; சிறப்பிப்பதில் மிகப் பெரியது."/>
        <aya index="22"
            text="அல்லாஹ்வு(க்கு இணையாக அவனு)டன் வேறு கடவுளை ஏற்படுத்தாதீர்! அவ்வாறு செய்தால் பழிக்கப்பட்டவராகவும் உதவியற்றவராகவும் இருந்து விடுவீர்."/>
        <aya index="23"
            text="தன்னைத் தவிர வேறு யாரையும் நீங்கள் வணங்கக்கூடாது என்றும், பெற்றோருக்கு நன்மை செய்ய வேண்டும் என்றும் உமது இறைவன் ஆணையிட்டுள்ளான். அவ்விருவரில் ஒருவரோ, அல்லது இருவருமோ உம்மிடம் முதுமைப் பருவத்தை அடைந்துவிட்டால் அவர்களைச் 'சீ' என்று (சடைந்தும்) கூறாதீர்! அவர்களை விரட்டாதீர்! கண்ணியமிக்க சொல்லையே அவர்களிடம் கூறுவீராக!"/>
        <aya index="24"
            text="கருணையுடன் பணிவு எனும் இறக்கையை அவர்களுக்குத் தாழ்த்துவீராக! &quot;என் இறைவனே! நான் குழந்தையாக இருந்தபோது அவ்விருவரும் என்னை(ப் பரிவுடன்) வளர்த்தது போல் நீ அவர்களுக்குக் கருணை காட்டுவாயாக!&quot; என்று பிரார்த்திப்பீராக!"/>
        <aya index="25"
            text="உங்கள் இறைவன், உங்களுடைய உள்ளங்களில் இருப்பதை நன்கறிவான். நீங்கள் நல்லவர்களாக இருந்தால், பாவ மன்னிப்புக் கோருவோரை அவன் மிகவும் மன்னிப்பவன்."/>
        <aya index="26"
            text="உறவினருக்கும், ஏழைக்கும், வழிப்போக்கருக்கும் அவர்களின் உரிமைகளை வழங்குவீராக! ஒருசிறிதும் வீண்விரயம் செய்யாதீர்!286"/>
        <aya index="27"
            text="வீண்விரயம் செய்வோர் ஷைத்தானின் சகோதரர்களாக உள்ளனர். ஷைத்தானோ தனது இறைவனுக்கு நன்றி கெட்டவனாக இருக்கிறான்."/>
        <aya index="28"
            text="உமது இறைவனின் அருளில் ஆதரவு வைத்து, அதை நீர் எதிர்பார்த்திருக்கும் நிலையில் (உதவி கேட்போருக்குக் கொடுக்க இயலாமல்) அவர்களை நீர் புறக்கணிக்க நேர்ந்தால் அவர்களிடம் மென்மையான சொல்லையே கூறுவீராக!"/>
        <aya index="29"
            text="(கஞ்சத்தனம் செய்து) உமது கையை, உம் கழுத்தில் கட்டப்பட்டதாக ஆக்கி விடாதீர்! அதை முழுதும் விரித்தும் விடாதீர்! அவ்வாறு செய்தால் பழிக்கப்பட்டவராகவும், கவலைப்பட்டவராகவும் இருந்து விடுவீர்."/>
        <aya index="30"
            text="உமது இறைவன், தான் நாடியோருக்கு வாழ்வாதாரத்தை வாரி வழங்குகிறான்; (நாடியோருக்கு) அளவுடனும் கொடுக்கிறான். தன் அடியார்களை அவன் நன்கறிந்தவனாகவும், பார்ப்பவனாகவும் இருக்கிறான்."/>
        <aya index="31"
            text="வறுமைக்குப் பயந்து உங்கள் குழந்தைகளைக் கொலை செய்யாதீர்கள்! அவர்களுக்கும் உங்களுக்கும் நாமே உணவளிக்கிறோம். அவர்களைக் கொல்வது பெரும் பாவமாக இருக்கிறது."/>
        <aya index="32"
            text="விபச்சாரத்தின் பக்கம் நெருங்காதீர்கள்! அது மானக்கேடானதாகவும், கெட்ட வழியாகவும் இருக்கிறது.287"/>
        <aya index="33"
            text="அல்லாஹ் புனிதமாக்கிய எந்த உயிரையும் நியாயமின்றிக் கொலை செய்யாதீர்கள்! யார் அநியாயமாகக் கொல்லப்படுகிறாரோ அவரது பொறுப்பாளருக்கு அதிகாரத்தை வழங்கியுள்ளோம். எனவே, கொலை செய்வதில் (சட்டத்திற்குப் புறம்பாக) அவர் வரம்பு மீற வேண்டாம். அவர் (சட்டத்தால்) உதவி செய்யப்பட்டவர் ஆவார்."/>
        <aya index="34"
            text="அநாதையின் செல்வத்தை, அவர் பருவமடையும் வரை சரியான முறையிலேயே தவிர நெருங்காதீர்கள்! வாக்குறுதியை நிறைவேற்றுங்கள்! வாக்குறுதி விசாரிக்கப்படக் கூடியதாகும்."/>
        <aya index="35"
            text="நீங்கள் அளந்தால் நிறைவாக அளந்து கொடுங்கள்! மேலும் சரியான தராசினால் நிறுத்துக் கொடுங்கள்! இதுவே சிறந்ததும், அழகிய நடைமுறையுமாகும்."/>
        <aya index="36"
            text="உமக்கு எதைப் பற்றி அறிவு இல்லையோ அதைப் பின்தொடராதீர்! செவி, பார்வை, உள்ளம் இவை ஒவ்வொன்றும் அதுகுறித்து விசாரிக்கப்படுவதாகும்."/>
        <aya index="37"
            text="பூமியில் கர்வமாக நடக்காதீர்! நீர் பூமியைப் பிளந்துவிட முடியாது; மலைகளின் உயரத்தை நீர் அடைந்துவிடவும் முடியாது."/>
        <aya index="38" text="இந்த ஒவ்வொன்றின் தீங்கும் உமது இறைவனிடம் வெறுக்கப் பட்டதாக உள்ளது."/>
        <aya index="39"
            text="(நபியே!) இவை, (தன்) ஞானத்திலிருந்து உமது இறைவன் உமக்கு அறிவித்தவையாகும். அல்லாஹ்வு(க்கு இணையாக அவனு)டன் வேறு கடவுளை ஏற்படுத்தாதீர்! அவ்வாறு செய்தால் பழிக்கப்பட்டவராகவும், விரட்டப்பட்டவராகவும் நரகத்தில் எறியப்படுவீர்."/>
        <aya index="40"
            text="உங்கள் இறைவன், உங்களுக்கு ஆண் மக்களைத் தேர்ந்தெடுத்து (வழங்கி) விட்டு, வானவர்களைப் பெண் மக்களாக அவன் எடுத்துக் கொண்டானா? கடுமையான கூற்றையே கூறுகிறீர்கள்."/>
        <aya index="41"
            text="இந்தக் குர்ஆனில் அவர்கள் சிந்திப்பதற்காக(ச் சான்றுகளை) விவரித்துள்ளோம். இது அவர்களுக்கு வெறுப்பைத் தவிர வேறெதையும் அதிகரிக்கவில்லை."/>
        <aya index="42"
            text="&quot;அவர்கள் சொல்வதைப் போன்று அவனுடன் வேறு கடவுள்கள் இருந்திருந்தால், அப்போது அர்ஷுக்குரியவனை நோக்கி அவர்கள் (அவனை மிகைக்க) ஒரு பாதையைத் தேடியிருப்பார்கள்&quot; என்று கூறுவீராக!"/>
        <aya index="43" text="அவன் தூயவன்; அவர்கள் கூறுவதை விட்டும் மிகப் பெரும் உயர்வு மிக்கவன்."/>
        <aya index="44"
            text="ஏழு வானங்களும், பூமியும், அவற்றில் உள்ளவையும் அவனைப் போற்றுகின்றன. அவனது புகழைக் கொண்டு போற்றாத எந்த ஒன்றும் இல்லை. எனினும் அவை போற்றுவதை நீங்கள் விளங்கிக் கொள்ள மாட்டீர்கள். அவன் சகிப்புத் தன்மை மிக்கவன்; மிக மன்னிப்பவன்."/>
        <aya index="45"
            text="(நபியே!) நீர் குர்ஆனை ஓதினால் உமக்கும் மறுமையை நம்பாதவர்களுக்கும் இடையே மறைக்கப்பட்டுள்ள ஒரு திரையை ஏற்படுத்துகிறோம்."/>
        <aya index="46"
            text="அதை விளங்க முடியாதவாறு அவர்களின் உள்ளங்களில் திரைகளையும், காதுகளில் செவிடையும் ஏற்படுத்தியுள்ளோம். குர்ஆனில் உமது இறைவனைத் தனித்தவனாக நீர் எடுத்துரைக்கும்போது அவர்கள் வெறுப்புடன் தமது முதுகைக் காட்டித் திரும்பிச் செல்கின்றனர்."/>
        <aya index="47"
            text="(நபியே!) உம்மிடம் அவர்கள் செவியேற்கும்போது எதைச் செவியேற்கிறார்கள் என்பதையும், அந்த அநியாயக்காரர்கள் தமக்குள் இரகசியமாகப் பேசுகையில், &quot;சூனியம் செய்யப்பட்ட மனிதரையே நீங்கள் பின்பற்றுகிறீர்கள்&quot; என்று கூறுவதையும் நாம் நன்கறிவோம்."/>
        <aya index="48"
            text="உமக்கு எவ்வாறு உதாரணங்களைக் கூறுகின்றனர் என்பதைக் கவனிப்பீராக! அவர்கள் வழிகெட்டு விட்டனர். எனவே, அவர்கள் சரியான பாதையை அடையச் சக்திபெற மாட்டார்கள்."/>
        <aya index="49"
            text="&quot;எலும்புகளாகவும் மக்கிப்போனவையாகவும் நாம் ஆகிவிட்டாலும், புதிய படைப்பாக எழுப்பப்படுவோமா?&quot; என அவர்கள் கேட்கின்றனர்."/>
        <aya index="50, 51"
            text="&quot;நீங்கள் கல்லாகவோ, அல்லது இரும்பாகவோ, அல்லது உங்கள் உள்ளத்திற்குப் பெரியதாகத் தெரியும் ஏதேனும் ஒரு படைப்பாகவோ ஆகிக் கொள்ளுங்கள்!&quot; என்று கூறுவீராக! &quot;எங்களை மீண்டும் (உயிர்ப்பித்துக்) கொண்டு வருபவன் யார்?&quot; என அவர்கள் கேட்பார்கள். &quot;உங்களைத் தொடக்கத்தில் யார் படைத்தானோ அவன்தான்&quot; என்று கூறுவீராக! அதற்கு அவர்கள் உம்மை நோக்கித் தமது தலைகளை அசைப்பார்கள். மேலும், &quot;அது எப்போது?&quot; எனக் கேட்கிறார்கள். &quot;அது விரைவில் ஏற்படலாம்&quot; என்று கூறுவீராக!"/>
        <aya index="52"
            text="அவன் உங்களை அழைக்கும் நாளில் அவனைப் புகழ்ந்தவர்களாகப் பதிலளிப்பீர்கள். நீங்கள் சிறிது காலமே தங்கியிருந்ததாக எண்ணுவீர்கள்."/>
        <aya index="53"
            text="என் அடியார்கள் நல்லதையே பேசவேண்டும் என அவர்களுக்குக் கூறுவீராக! அவர்களுக்கிடையே ஷைத்தான் குழப்பத்தை ஏற்படுத்துவான். ஷைத்தான், மனிதனுக்குப் பகிரங்க எதிரியாக இருக்கிறான்."/>
        <aya index="54"
            text="உங்களைப் பற்றி உங்கள் இறைவன் மிக அறிந்தவன். அவன் நாடினால் உங்களுக்கு அருள் செய்வான். அல்லது அவன் நாடினால் உங்களை வேதனை செய்வான். (நபியே!) நாம் உம்மை அவர்களுக்குப் பொறுப்பாளராக அனுப்பவில்லை."/>
        <aya index="55"
            text="உமது இறைவன் வானங்களிலும், பூமியிலும் இருப்பவர்களை மிக அறிந்தவன். நபிமார்களில் சிலரை, வேறு சிலரைவிடச் சிறப்பித்துள்ளோம். தாவூதுக்கு ஸபூர் வேதத்தை வழங்கினோம்.288"/>
        <aya index="56"
            text="&quot;அவனையன்றி நீங்கள் யாரை நம்புகிறீர்களோ அவர்களிடம் பிரார்த்தித்துப் பாருங்கள்! உங்களை விட்டும் துன்பத்தை நீக்கவோ, திருப்பவோ அவர்கள் சக்தி பெற மாட்டார்கள்&quot; என்று கூறுவீராக!"/>
        <aya index="57"
            text="அவர்கள் யாரை அழைக்கிறார்களோ அத்தகையோர், தம்மில் (இறைவனுக்கு) யார் மிக நெருக்கமானவர்கள் என்பதற்காக (வணக்க வழிபாடுகள் மூலம்) தமது இறைவனின்பக்கம் நெருங்கும் வழியைத் தேடுகின்றனர்; அவனது அருளை எதிர்பார்க்கின்றனர்; அவனது தண்டனைக்குப் பயப்படுகின்றனர். உமது இறைவனின் தண்டனை எச்சரிக்கப்பட்டதாக உள்ளது.289"/>
        <aya index="58"
            text="எந்த ஊராக இருந்தாலும் மறுமை நாளுக்கு முன் அதை நாம் அழிக்காமலோ, அல்லது கடுமையான வேதனையால் தண்டிக்காமலோ இருப்பதில்லை. இது பதிவேட்டில் எழுதப்பட்டதாக உள்ளது."/>
        <aya index="59"
            text="நாம் அற்புதங்களை அனுப்புவதற்குத் தடையாக இருப்பதெல்லாம் முன்சென்றோர் அவற்றைப் பொய்யெனக் கூறியதால் (அவர்கள் அழிக்கப்பட்டது) தான். ஸமூது சமுதாயத்திற்கு ஒரு பெண் ஒட்டகத்தை, கண்கூடா(ன சான்றா)க வழங்கினோம். ஆனால் அவர்கள் அதற்கு அநியாயம் செய்தனர். அச்சத்தை ஏற்படுத்துவதற்காகவே சான்றுகளை அனுப்புகிறோம்.290"/>
        <aya index="60"
            text="&quot;உமது இறைவன் மனிதர்களைச் சூழ்ந்து அறிகிறான்&quot; என்று நாம் உமக்குக் கூறியதை (நபியே!) நினைத்துப் பார்ப்பீராக! நாம் உமக்குக் காட்டிய காட்சியையும், குர்ஆனில் சபிக்கப்பட்ட மரத்தையும் மனிதர்களுக்குச் சோதனையாகவே தவிர நாம் ஆக்கவில்லை. நாம் அவர்களுக்கு அச்சத்தை ஏற்படுத்துகிறோம். ஆனால் அது பெருமளவு வரம்புமீறலையே அவர்களுக்கு அதிகரிக்கிறது.291"/>
        <aya index="61"
            text="நாம் வானவர்களை நோக்கி, &quot;ஆதமுக்குப் பணியுங்கள்!&quot; என்று கூறியபோது, இப்லீஸைத் தவிர மற்றவர்கள் பணிந்தனர். &quot;நீ களிமண்ணால் படைத்த ஒருவருக்கு நான் பணிவதா?&quot; என அவன் கேட்டான்."/>
        <aya index="62"
            text="&quot;என்னைவிட நீ கண்ணியப்படுத்திய இவரைப் பற்றி எனக்கு அறிவிப்பாயாக! மறுமை நாள்வரை நீ எனக்கு அவகாசம் அளித்தால் சிலரைத் தவிர இவரது வழித்தோன்றல்களை வேரறுத்து விடுவேன்&quot; என்று அவன் கூறினான்."/>
        <aya index="63, 64"
            text="&quot;நீ சென்றுவிடு! அவர்களில் யாரும் உன்னைப் பின்பற்றினால், உங்களுக்கு நரகமே நிறைவான கூலியாகும். உனது சப்தத்தின் மூலம் அவர்களுள் உன்னால் இயன்றவர்களை வழிதவறச் செய்! உனது குதிரைப் படையையும், காலாட் படையையும் அவர்கள்மீது ஏவிவிடு! அவர்களுடன் செல்வங்களிலும், குழந்தைகளிலும் கூட்டாகிக் கொள். அவர்களிடம் வாக்குறுதியை அளி!&quot; என்று (இறைவன்) கூறினான். அவர்களுக்கு ஷைத்தான் ஏமாற்றத்தைத் தவிர வேறு எதையும் வாக்களிப்பதில்லை."/>
        <aya index="65"
            text="&quot;என் (நல்) அடியார்களின்மீது உனக்கு எந்த அதிகாரமும் இல்லை&quot; (என்றும் இறைவன் கூறினான்). உமது இறைவன் பொறுப்பேற்கப் போதுமானவன்."/>
        <aya index="66"
            text="உங்கள் இறைவன், தனது அருளை நீங்கள் தேட வேண்டும் என்பதற்காக கப்பலைக் கடலில் உங்களுக்காகச் செலுத்துகிறான். அவன் உங்கள்மீது நிகரிலா அன்பாளனாக இருக்கிறான்."/>
        <aya index="67"
            text="கடலில் உங்களுக்குத் துன்பம் ஏற்படும்போது, அவனையன்றி நீங்கள் யாரை அழைக்கிறீர்களோ அவர்கள் மறைந்து விடுவர். அவன் உங்களைக் காப்பாற்றி, கரைக்குக் கொண்டு வந்துவிட்டால் நீங்கள் (அவனைப்) புறக்கணித்து விடுகிறீர்கள். மனிதன் நன்றி கெட்டவனாக இருக்கிறான்."/>
        <aya index="68"
            text="தரைப் பகுதியில் அவன் உங்களைப் புதைத்துவிட மாட்டான் என்றோ, அல்லது உங்கள்மீது கல்மழையை அனுப்ப மாட்டான் என்றோ நீங்கள் அச்சமற்று இருக்கிறீர்களா? (அதன்) பிறகு, உங்களுக்கு எந்தப் பொறுப்பாளரையும் காண மாட்டீர்கள்."/>
        <aya index="69"
            text="அல்லது, நீங்கள் நன்றி மறந்ததால் அவன் மீண்டும் ஒருமுறை உங்களைக் கடலில் செல்ல வைத்து, உங்கள்மீது அழிக்கும் புயல் காற்றை அனுப்பி, உங்களை மூழ்கடித்துவிட மாட்டான் என அச்சமற்று இருக்கிறீர்களா? பின்னர், அதில் நமக்கு எதிராக உங்களுக்கு உதவுபவர் எவரையும் காண மாட்டீர்கள்."/>
        <aya index="70"
            text="ஆதமின் மக்களைக் கண்ணியப்படுத்தினோம். தரையிலும் கடலிலும் அவர்களை (வாகனங்கள் மூலம்) சுமந்து சென்றோம். அவர்களுக்குத் தூய்மையானவற்றிலிருந்து உணவளித்தோம். நாம் படைத்ததில் பலவற்றைவிடவும் அவர்களை மிகவும் சிறப்பித்தோம்."/>
        <aya index="71"
            text="நாம் அனைத்து மனிதர்களையும் அவர்களின் தலைவர்களுடன் அழைக்கும் நாளில், யாருடைய ஏடு அவரது வலக் கரத்தில் கொடுக்கப்படுகிறதோ அவர்கள் தமது ஏட்டைப் படிப்பார்கள். அவர்கள் சிறிதளவும் அநியாயம் செய்யப்பட மாட்டார்கள்."/>
        <aya index="72"
            text="இவ்வுலகில் (சிந்தனைக்) குருடராக இருந்தவர், மறுமையில் குருடராகவும், வழி தவறியவராகவும் இருப்பார்."/>
        <aya index="73"
            text="(நபியே!) நாம் உமக்கு எதை அறிவித்தோமோ அது அல்லாததை நம்மீது நீர் புனைந்துகூற வேண்டும் என்பதற்காக, அதை விட்டும் உம்மைத் திசை திருப்பிவிட அவர்கள் முயன்றனர். அவ்வாறு செய்திருந்தால் அவர்கள் உம்மை உற்ற நண்பராக எடுத்திருப்பார்கள்."/>
        <aya index="74"
            text="(நபியே!) உம்மை நாம் உறுதிப்படுத்தியிருக்கா விட்டால் சிறிதளவேனும் அவர்களின் பக்கம் சாய முனைந்திருப்பீர்!"/>
        <aya index="75"
            text="அப்படிச் செய்திருந்தால், உம்மை வாழ்வில் இரு மடங்கும், மரணத்தில் இரு மடங்கும் (வேதனையைச்) சுவைக்கச் செய்திருப்போம். பிறகு, நமக்கு எதிராக உமக்கு உதவுபவர் எவரையும் காண மாட்டீர்!"/>
        <aya index="76"
            text="(நபியே!) உம்மை இவ்வூரிலிருந்து கிளப்பி, வெளியேற்றுவதற்கு அவர்கள் முனைந்தனர். அப்படிச் செய்திருந்தால் (அங்கு) அவர்கள் உமக்குப் பின்னர் குறைந்த காலமே வாழ்ந்திருப்பார்கள்."/>
        <aya index="77"
            text="உமக்கு முன் நாம் அனுப்பிய தூதர்களின் (விஷயத்தில் இதுவே நம்) நடைமுறையாகும். நமது நடைமுறையில் எந்த மாற்றத்தையும் காண மாட்டீர்."/>
        <aya index="78"
            text="சூரியன் உச்சி சாய்ந்ததிலிருந்து, இரவின் இருள் சூழ்ந்திடும் வரையிலான தொழுகைகளையும், ஃபஜ்ர் (தொழுகையில்) ஓதுதலையும் நிலைநிறுத்துவீராக! ஃபஜ்ர் (தொழுகையில்) ஓதுதல் சாட்சி கூறப்படுவதாக உள்ளது.292"/>
        <aya index="79"
            text="(நபியே!) இரவின் ஒரு பகுதியில், குர்ஆன் (ஓதுவதன்) மூலம் தஹஜ்ஜத் தொழுகையை நிறைவேற்றுவீராக! (இது) உமக்கு உபரியானதாகும். உமது இறைவன், உம்மைப் புகழப்பட்ட இடத்தில் எழுப்பக் கூடும்.293"/>
        <aya index="80"
            text="&quot;என் இறைவனே! அழகிய முறையில் என்னை நுழையச் செய்வாயாக! அழகிய முறையில் என்னை வெளியேற்றுவாயாக! எனக்கு உன்னிடமிருந்து உதவக்கூடிய ஒரு வலிமையை ஏற்படுத்துவாயாக!&quot; என்று பிரார்த்திப்பீராக!"/>
        <aya index="81"
            text="&quot;சத்தியம் வந்தது; அசத்தியம் அழிந்தது. அசத்தியம் அழியக் கூடியதாகவே உள்ளது&quot; என்று கூறுவீராக!294"/>
        <aya index="82"
            text="இறைநம்பிக்கையாளர்களுக்கு அருளாகவும், நிவாரணமாகவும் உள்ளவற்றைக் குர்ஆனில் அருளுகிறோம். அநியாயக்காரர்களுக்கு இது நஷ்டத்தைத் தவிர எதையும் அதிகரிக்காது."/>
        <aya index="83"
            text="நாம் மனிதனுக்கு அருள் புரிந்தால் அவன் புறக்கணித்துத் தூரமாகி விடுகிறான். அவனுக்குத் துன்பம் ஏற்பட்டாலோ நம்பிக்கையிழந்து விடுகிறான்."/>
        <aya index="84"
            text="&quot;ஒவ்வொருவரும் தமது வழிமுறைப்படி செயல்படுகின்றனர். நேரான வழியில் இருப்பவர் யார் என்பதை உமது இறைவனே நன்கறிவான்&quot; என்று கூறுவீராக!"/>
        <aya index="85"
            text="(நபியே!) உயிரைப் பற்றி உம்மிடம் கேட்கின்றனர். &quot;உயிர், எனது இறைவனின் கட்டளையில் உள்ளதாகும். குறைவான அறிவே உங்களுக்கு வழங்கப்பட்டுள்ளது&quot; என்று கூறுவீராக!295"/>
        <aya index="86, 87"
            text="(நபியே!) உமக்கு நாம் அறிவித்த வேத அறிவிப்புகளை நாம் நாடினால் போக்கி விடுவோம். (அதன்) பின்னர் அதில் நமக்கு எதிராக உமக்குப் பொறுப்பாளர் எவரையும் காண மாட்டீர்! எனினும், (அவ்வாறு போக்காமல் இருப்பது) உமது இறைவனின் அருளாகும். உம்மீது அவனுடைய அருள் மிகப் பெரியதாகவே இருக்கிறது.296"/>
        <aya index="88"
            text="&quot;மனிதர்களும் ஜின்களும் இந்தக் குர்ஆனைப் போன்ற ஒன்றைக் கொண்டு வருவதற்காக ஒன்று சேர்ந்தாலும் இதனைப் போன்று அவர்களால் கொண்டு வர முடியாது. அவர்களில் ஒருவருக்கொருவர் உதவியாளராக இருந்தாலும் சரியே!&quot; என்று கூறுவீராக!"/>
        <aya index="89"
            text="இந்தக் குர்ஆனில் மனிதர்களுக்காக ஒவ்வொரு உதாரணத்தையும் விவரித்துள்ளோம். ஆனால் மனிதர்களில் பெரும்பாலோர் இறைமறுப்பைத் தவிர மற்றதை மறுக்கின்றனர்."/>
        <aya index="90"
            text="&quot;நீர் எங்களுக்காக ஒரு நீரூற்றைப் பூமியிலிருந்து பீறிட்டு ஓடச் செய்யாதவரை உம்மை நம்பவே மாட்டோம்&quot; என்று அவர்கள் கூறுகின்றனர்."/>
        <aya index="91"
            text="&quot;அல்லது உமக்குப் பேரீச்சை மற்றும் திராட்சைத் தோட்டம் இருந்து, அவற்றுக்கிடையே ஆறுகள் பாய்ந்தோடுமாறு நீர் செய்ய வேண்டும்&quot;"/>
        <aya index="92"
            text="&quot;அல்லது நீர் நம்புவது போல், எங்கள்மீது வானத்தைத் துண்டு துண்டாக விழச் செய்ய வேண்டும். அல்லது நீர் (எங்கள்) முன்னிலையில் அல்லாஹ்வையும் வானவர்களையும் கொண்டு வர வேண்டும்&quot;"/>
        <aya index="93"
            text="&quot;அல்லது தங்கத்தினாலான வீடு உமக்கு இருக்க வேண்டும்; அல்லது நீர் வானில் ஏறிச் செல்ல வேண்டும். நாங்கள் படிக்கும் வகையில் ஒரு புத்தகத்தை எங்களிடம் கொண்டுவராத வரை நீர் ஏறிச் சென்றதை நாங்கள் நம்பவே மாட்டோம்&quot; (என்றும் கூறுகின்றனர்). (நபியே!) &quot;என் இறைவன் தூயவன். நான் தூதராக இருக்கும் மனிதனைத் தவிர வேறில்லை&quot; என்று கூறுவீராக!"/>
        <aya index="94"
            text="மனிதர்களிடம் நேர்வழி வரும்போது, அவர்கள் இறைநம்பிக்கை கொள்வதற்குத் தடையாக இருந்ததெல்லாம், &quot;ஒரு மனிதரையா அல்லாஹ் தூதராக அனுப்பினான்?&quot; என்று அவர்கள் கேட்டதுதான்."/>
        <aya index="95"
            text="&quot;பூமியில் நிம்மதியாக நடமாடிக் கொண்டிருக்கும் வானவர்கள் இருந்திருந்தால் அவர்களுக்கு வானிலிருந்து ஒரு வானவரைத் தூதராக அனுப்பியிருப்போம்&quot; என்று கூறுவீராக!"/>
        <aya index="96"
            text="&quot;எனக்கும் உங்களுக்குமிடையே சாட்சியாக இருக்க அல்லாஹ் போதுமானவன். தன் அடியார்களைப் பற்றி அவனே நன்கறிந்தவனாகவும் பார்ப்பவனாகவும் இருக்கிறான்&quot; என்றும் கூறுவீராக!"/>
        <aya index="97"
            text="யாருக்கு அல்லாஹ் நேர்வழி காட்டுகிறானோ அவரே நேர்வழி பெற்றவர். யாரை அவன் வழிகேட்டில் விட்டுவிடுகிறானோ அவர்களுக்கு அவனையன்றி வேறு பாதுகாவலர்களைக் காண மாட்டீர். மறுமை நாளில் அவர்களைக் குருடர்களாகவும், ஊமைகளாகவும், செவிடர்களாகவும் அவர்களை முகம் குப்புற (நடப்பவர்களாக) ஒன்றுசேர்ப்போம். அவர்களின் தங்குமிடம் நரகமாகும். அவர்களுக்கு அ(ந்நெருப்பான)து தணியும் போதெல்லாம் கொழுந்து விட்டு எரிவதை அதிகப்படுத்துவோம்.297"/>
        <aya index="98"
            text="இதுவே அவர்களுக்கான கூலியாகும். அவர்கள் நமது வசனங்களை மறுத்து, &quot;நாம் எலும்புகளாகவும் மக்கிப் போனவையாகவும் ஆகிவிட்டாலும், புதிய படைப்பாக எழுப்பப்படுவோமா?&quot; என்று கேட்டதே இதற்குக் காரணம்."/>
        <aya index="99"
            text="வானங்களையும், பூமியையும் படைத்தவனாகிய அல்லாஹ், இவர்கள் போன்றவர்களைப் படைப்பதற்கும் ஆற்றலுடையவன் என்பதை அவர்கள் சிந்திக்கவில்லையா? அவர்களுக்கென ஒரு தவணையை அவன் ஏற்படுத்தியுள்ளான். அதில் எந்தச் சந்தேகமும் இல்லை. எனினும் அநியாயக்காரர்கள் இறைமறுப்பைத் தவிர மற்றதை மறுக்கின்றனர்."/>
        <aya index="100"
            text="&quot;என் இறைவனுடைய அருட்களஞ்சியங்களுக்கு நீங்கள் சொந்தக்காரர்களாக இருந்திருந்தால் அப்போதும் செலவிடுவதற்கு அஞ்சித் தடுத்து வைத்திருப்பீர்கள். மனிதன் பெரும் கஞ்சனாக இருக்கிறான்&quot; என்று கூறுவீராக!"/>
        <aya index="101"
            text="தெளிவான ஒன்பது அற்புதங்களை நாம் மூஸாவுக்கு வழங்கினோம். இஸ்ராயீலின் வழித்தோன்றல்களிடம் அவர் வந்தபோது (நடந்த நிகழ்வுகளை நபியே) அவர்களிடம் கேட்பீராக! அப்போது அவரிடம் &quot;மூஸாவே! நீர் சூனியம் செய்யப்பட்டவர் என்றே எண்ணுகிறேன்&quot; என்று ஃபிர்அவ்ன் கூறினான்."/>
        <aya index="102"
            text="&quot;வானங்கள், பூமியின் இறைவனே இவற்றைத் தெளிவான சான்றுகளாக அருளியுள்ளான் என்பதை நீ நன்கறிவாய்! ஃபிர்அவ்னே! நீ அழிக்கப்படுபவன் என உறுதியாக நம்புகிறேன்&quot; என்று (மூஸா) கூறினார்."/>
        <aya index="103"
            text="அவன், அவர்களை அப்பூமியிலிருந்து வெளியேற்ற எண்ணினான். ஆனால் அவனையும், அவனுடனிருந்த அனைவரையும் நாம் மூழ்கடித்தோம்."/>
        <aya index="104"
            text="இதன்பின்னர் இஸ்ராயீலின் வழித்தோன்றல்களிடம், &quot;நீங்கள் இப்பூமியில் குடியிருங்கள்! மறுமையின் வாக்குறுதி வரும்போது, உங்களை ஒட்டுமொத்தமாகக் கொண்டு வருவோம்&quot; என்று கூறினோம்."/>
        <aya index="105"
            text="உண்மையைக் கொண்டே இதை இறக்கினோம். உண்மையைக் கொண்டே இது இறங்கியது. உம்மை நாம் நற்செய்தி கூறுபவராகவும் எச்சரிக்கை செய்பவராகவுமே தவிர அனுப்பவில்லை."/>
        <aya index="106"
            text="(நபியே!) இந்தக் குர்ஆனை மக்களுக்கு(க் கால) அவகாசத்துடன் நீர் ஓதிக் காட்டுவதற்காக, இதைப் பிரித்துச் சிறிது சிறிதாக அருளியுள்ளோம்."/>
        <aya index="107"
            text="&quot;நீங்கள் இதை நம்புங்கள்! அல்லது நம்பாதிருங்கள்! இதற்கு முன்னர் கல்வியறிவு வழங்கப்பட்டோரிடம் இது ஓதிக் காட்டப்பட்டால் அவர்கள் பணிந்தோராக, முகம் கவிழ்ந்து (ஸஜ்தாவில்) விழுவார்கள்&quot; என்று கூறுவீராக!"/>
        <aya index="108"
            text="மேலும் அவர்கள், &quot;எங்கள் இறைவன் தூயவன். எங்கள் இறைவனின் வாக்குறுதி நிறைவேற்றப்பட்டதாகி விட்டது&quot; என்று கூறுகின்றனர்."/>
        <aya index="109"
            text="மேலும் அவர்கள் அழுதவர்களாக முகம் கவிழ்ந்து (ஸஜ்தாவில்) விழுகின்றனர். அவர்களுக்கு அது பணிவை அதிகரிக்கிறது."/>
        <aya index="110"
            text="&quot;நீங்கள் 'அல்லாஹ்' என அழையுங்கள்! அல்லது 'அர்-ரஹ்மான்' என அழையுங்கள்! நீங்கள் எவ்வாறு அழைத்தாலும் அவனுக்கு அழகிய பெயர்கள் உள்ளன&quot; என்று கூறுவீராக! உமது தொழுகையில் சப்தமிட்டும் ஓதாதீர்! அதில் மெதுவாகவும் ஓதாதீர்! இதற்கு இடைப்பட்ட ஒரு வழியைக் கடைப்பிடிப்பீராக!298"/>
        <aya index="111"
            text="&quot;அல்லாஹ்வுக்கே எல்லாப் புகழும்! அவன் பிள்ளையை ஏற்படுத்திக் கொள்ளவில்லை. அவனுக்கு அதிகாரத்தில் எந்தக் கூட்டாளியும் இல்லை. (உதவியாளனை ஏற்படுத்துவது) இழிவு என்பதால் அவனுக்கு எந்த உதவியாளனும் இல்லை&quot; என்று கூறுவீராக! அவனை அதிகமதிகம் பெருமைப்படுத்துவீராக!"/>
    </sura>
    <sura index="18" name="">
        <aya index="1, 2, 3"
            text="அல்லாஹ்வுக்கே எல்லாப் புகழும்! அவனது கடுமையான தண்டனை பற்றி எச்சரிப்பதற்காகவும், 'நற்செயல்கள் செய்யும் இறைநம்பிக்கையாளர்களுக்கு நற்கூலி உண்டு; அதில் அவர்கள் நிரந்தரமாகத் தங்கியிருப்பார்கள்' என நற்செய்தி கூறுவதற்காகவும், அவனே நேரிய இவ்வேதத்தைத் தன் அடியாருக்கு அருளினான். அதில் எவ்விதக் கோணலையும் அவன் ஏற்படுத்தவில்லை."/>
        <aya index="4"
            text="'அல்லாஹ், (தனக்குப்) பிள்ளையை ஏற்படுத்திக் கொண்டான்' என்று கூறுவோரை எச்சரிப்பதற்காகவே (இதை அருளினான்.)"/>
        <aya index="5"
            text="அவர்களுக்கும், அவர்களின் முன்னோருக்கும் இதுபற்றி எந்த அறிவும் இல்லை. அவர்களின் வாய்களிலிருந்து வெளிப்படும் வார்த்தையில் இது மிகக் கடுமையானது. அவர்கள் பொய்யைத் தவிர எதையும் கூறவில்லை."/>
        <aya index="6"
            text="(நபியே!) இந்தச் செய்தியை அவர்கள் நம்பாததால் அவர்களின் போக்கின்மீது கவலைப்பட்டு உம்மையே மாய்த்துக் கொள்வீர் போலும்!"/>
        <aya index="7"
            text="அவர்களில் நற்செயலுடையவர் யார் என அவர்களை நாம் சோதிப்பதற்காக இப்பூமிக்கு அதன்மீதுள்ளவற்றை அலங்காரமாக ஆக்கியுள்ளோம்."/>
        <aya index="8" text="நாம் அதில் உள்ளவற்றை (அழித்து)த் தரிசு நிலமாகவும் ஆக்கி விடுவோம்."/>
        <aya index="9"
            text="குகை மற்றும் ஏட்டுக்குரியோர் நமது அத்தாட்சிகளில் ஆச்சரியமானோராக இருந்தனர் என நீர் கருதுகிறீரா?"/>
        <aya index="10"
            text="அந்த இளைஞர்கள் குகையில் தஞ்சமடைந்தபோது &quot;எங்கள் இறைவனே! உன்னிடமிருந்து அருளை எங்களுக்குத் தருவாயாக! எங்கள் காரியத்தில் எங்களுக்கு நேர்வழியை எளிதாக்குவாயாக!&quot; என்று பிரார்த்தித்தனர்."/>
        <aya index="11"
            text="எனவே, அக்குகையில் ஆண்டுக்கணக்கில் (உறங்குவதற்காக) அவர்களின் காதுகளை அடைத்தோம்."/>
        <aya index="12"
            text="பின்னர், அவர்கள் தங்கியிருந்த காலத்தை இரு பிரிவினரில் துல்லியமாகக் கணக்கிடுபவர் யார் என்பதை நாம் வெளிப்படுத்துவதற்காக அவர்களை எழுப்பினோம்."/>
        <aya index="13"
            text="அவர்களைப் பற்றிய செய்தியை உண்மையுடன் உமக்கு எடுத்துரைக்கிறோம். அவர்கள் தமது இறைவனை நம்பிய இளைஞர்கள். அவர்களுக்கு நேர்வழியை அதிகரித்தோம்."/>
        <aya index="14"
            text="&quot;வானங்களுக்கும் பூமிக்கும் இறைவனே எங்கள் இறைவன். அவனையன்றி வேறு கடவுளை நாங்கள் பிரார்த்திக்க மாட்டோம். அப்படிச் செய்தால் அநியாயமான கூற்றைக் கூறியவர்களாவோம்&quot; என அவர்கள் (துணிவுடன்) நின்று கூறியபோது அவர்களின் உள்ளங்களை உறுதிப்படுத்தினோம்."/>
        <aya index="15"
            text="&quot;நமது சமுதாயத்தினரான இவர்கள் அவனையன்றி வேறு கடவுள்களை எடுத்துக் கொண்டனர். இவற்றுக்குத் தெளிவான ஆதாரத்தை அவர்கள் கொண்டு வர வேண்டாமா? அல்லாஹ்வின்மீது பொய்யைப் புனைந்து கூறுபவனைவிடப் பெரும் அநியாயக்காரன் யார்?&quot;"/>
        <aya index="16"
            text="&quot;இவர்களை விட்டும், அல்லாஹ்வையன்றி இவர்கள் வணங்கிக் கொண்டிருப்பவற்றை விட்டும் நீங்கள் விலகிக் கொள்ளும்போது குகையில் தஞ்சமடையுங்கள்! உங்கள் இறைவன் தனது அருளை உங்களுக்கு வாரி வழங்குவான். உங்கள் காரியத்தை உங்களுக்கு மிக எளிதாக்குவான்&quot; (என்றும் கூறினர்.)"/>
        <aya index="17"
            text="அவர்கள் அக்குகையின் விசாலமான பகுதியில் இருக்கும் நிலையில் சூரியன் உதிக்கும்போது, அது அவர்களின் குகைக்கு வலது புறமாகச் சாய்வதையும், மறையும்போது அது இடது புறமாக அவர்களைக் கடந்து செல்வதையும் நீர் காண்பீர். இது அல்லாஹ்வின் சான்றுகளில் உள்ளதாகும். யாருக்கு அல்லாஹ் நேர்வழி காட்டினானோ அவரே நேர்வழி பெற்றவர். யாரை அவன் வழிகேட்டில் விட்டுவிட்டானோ அவருக்கு நேர்வழி காட்டும் எந்தப் பொறுப்பாளரையும் நீர் காண மாட்டீர்."/>
        <aya index="18"
            text="அவர்கள் உறங்கிக் கொண்டிருந்தபோதும் விழித்துக் கொண்டிருப்பதாகவே கருதுவீர். அவர்களை வலதுபுறமாகவும் இடதுபுறமாகவும் புரட்டுகிறோம். அவர்களின் நாய் தனது இரு முன்னங்கால்களையும் விரித்துக் கொண்டு வாசலில் இருக்கின்றது. நீர் அவர்களை உற்றுப் பார்த்தால் அவர்களை விட்டும் பின்வாங்கி, வெருண்டு ஓடியிருப்பீர். மேலும் அவர்களால் திகிலுக்கு உள்ளாக்கப்பட்டிருப்பீர்."/>
        <aya index="19, 20"
            text="இவ்வாறே, அவர்கள் தமக்கிடையே விசாரித்துக் கொள்வதற்காக அவர்களை எழுப்பினோம். அவர்களில் ஒருவர், &quot;நீங்கள் எவ்வளவு (நாள்) தங்கியிருந்தீர்கள்?&quot; எனக் கேட்டார். &quot;நாம் ஒரு நாள் அல்லது ஒரு நாளில் சிறிது நேரம் தங்கியிருப்போம்&quot; என்று பதிலளித்தனர். &quot;நீங்கள் தங்கியிருந்ததை உங்கள் இறைவனே நன்கறிவான். உங்களுடைய இந்த வெள்ளிக் காசுடன் உங்களில் ஒருவரை நகரத்திற்கு அனுப்புங்கள்! தூய உணவு எதுவென அவர் கவனித்து, அதிலிருந்து உங்களுக்கு உணவை வாங்கி வரட்டும். அவர் நளினமாக நடந்து கொள்ளட்டும். யாரிடமும் உங்களைப் பற்றி அவர் தெரிவித்துவிட வேண்டாம். அவர்கள் உங்களைத் தெரிந்து கொண்டால் உங்களைக் கல்லெறிந்து கொன்று விடுவார்கள். அல்லது உங்களைத் தமது மார்க்கத்திற்குத் திருப்பி விடுவார்கள். அப்படி நடந்தால் நீங்கள் ஒருபோதும் வெற்றி பெறவே மாட்டீர்கள்&quot; என்று சிலர் கூறினர்."/>
        <aya index="21"
            text="அல்லாஹ்வின் வாக்கு உண்மை என்பதையும், உலகம் அழியும் நேரமானது எந்தச் சந்தேகமும் இல்லாதது என்பதையும் அ(வ்வூரிலுள்ள)வர்கள் அறிந்து கொள்வதற்காக இவ்வாறே (குகைவாசிகளான) அவர்களை வெளிப்படுத்தினோம். அவர்களின் விஷயத்தில் அம்மக்கள் தமக்கிடையே தர்க்கித்துக் கொண்டபோது &quot;அவர்கள்மீது ஒரு கட்டடத்தைக் கட்டுங்கள். அவர்களைப்பற்றி அவர்களின் இறைவனே நன்கறிந்தவன்&quot; என்று சிலர் கூறினர். &quot;அவர்கள்மீது ஒரு பள்ளிவாசலை ஏற்படுத்துவோம்&quot; என்று அவர்களின் விஷயத்தில் மிகைத்தவர்கள் கூறினர்."/>
        <aya index="22"
            text="&quot;(குகைவாசிகள்) மூன்று பேர், அவர்களில் நான்காவது அவர்களின் நாய்&quot; என்று இவர்கள் கூறுகிறார்கள். &quot;ஐந்து பேர், அவர்களில் ஆறாவது அவர்களின் நாய்&quot; என்று மறைவான விஷயத்தை ஊகமாகக் கூறுகிறார்கள். &quot;ஏழு பேர், அவர்களில் எட்டாவது அவர்களின் நாய்&quot; என்றும் கூறுகிறார்கள். &quot;அவர்களின் எண்ணிக்கையை என் இறைவனே நன்கறிந்தவன். குறைவானவர்களைத் தவிர மற்றவர்கள் அவர்களை அறிய மாட்டார்கள்&quot; என்று (நபியே!) கூறுவீராக! வெளிப்படையாகத் தெரிந்ததைத் தவிர அவர்களைப் பற்றித் தர்க்கம் செய்யாதீர்! மேலும், அவர்களைப் பற்றி இவர்கள் யாரிடமும் நீர் விபரம் கேட்க வேண்டாம்."/>
        <aya index="23, 24"
            text="எந்த விஷயத்திற்கும் 'அல்லாஹ் நாடினால்' (என்று சேர்த்துச் சொல்லியே) தவிர &quot;நாளை நான் இதைச் செய்வேன்&quot; என்று கூறாதீர்!! நீர் மறந்து விட்டால் உமது இறைவனை நினைவுகூர்வீராக! &quot;இதைவிட நெருக்கமானதற்கு என் இறைவன் எனக்குச் சரியான வழியைக் காட்டலாம்&quot; என்று கூறுவீராக!"/>
        <aya index="25"
            text="அவர்கள் தமது குகையில் முந்நூறு ஆண்டுகள் தங்கினார்கள். மேலும் ஒன்பதை அதிகப்படுத்தினார்கள்."/>
        <aya index="26"
            text="&quot;அவர்கள் தங்கியிருந்த (காலத்)தை அல்லாஹ்வே நன்கறிந்தவன். வானங்களிலும் பூமியிலும் மறைவானவை (பற்றிய ஞானம்) அவனுக்கே உரியது. அவன் எவ்வளவு நன்றாகப் பார்ப்பவன்; எவ்வளவு நன்றாகக் கேட்பவன்! அவர்களுக்கு அவனையன்றி எந்தப் பாதுகாவலரும் இல்லை. தன்னுடைய அதிகாரத்தில் அவன் எவரையும் இணையாக்கிக் கொள்ள மாட்டான்&quot; என்று கூறுவீராக!"/>
        <aya index="27"
            text="(நபியே!) உம்முடைய இறைவனின் வேதத்திலிருந்து உமக்கு அறிவிக்கப்பட்டதை எடுத்துரைப்பீராக! அவனது வார்த்தைகளை மாற்றுபவர் எவருமில்லை. அவனையன்றி எந்தப் புகலிடத்தையும் நீர் காணவே மாட்டீர்."/>
        <aya index="28"
            text="தமது இறைவனின் பொருத்தத்தை நாடி காலையிலும், மாலையிலும் அவனைப் பிரார்த்திப்பவர்களுடன் உம்மை நிலைநிறுத்திக் கொள்வீராக! இவ்வுலக வாழ்வின் அலங்காரத்தை நாடி அவர்களை விட்டும் உம் கண்கள் திரும்பிவிட வேண்டாம். நம்மை நினைப்பதை விட்டும் யாருடைய உள்ளத்தைக் கவனமற்றதாக்கி விட்டோமோ அவனுக்குக் கட்டுப்படாதீர்! அவன் தனது சுய விருப்பத்தைப் பின்பற்றினான். அவனது காரியம் வரம்பு மீறியதாகி விட்டது."/>
        <aya index="29"
            text="&quot;இந்த உண்மை உங்கள் இறைவனிடமிருந்து வந்துள்ளது. விரும்புபவர் (இதை) நம்பிக்கை கொள்ளட்டும்; விரும்புபவர் மறுக்கட்டும். அநியாயக்காரர்களுக்கு நரகத்தைத் தயார்படுத்தியுள்ளோம். அதன் சுவர்கள் அவர்களைச் சூழ்ந்து கொள்ளும். அவர்கள் உதவி தேடினால், அவர்களுக்கு உருக்கப்பட்ட உலோகத்தைப் போன்ற தண்ணீர் வழங்கப்படும். அது அவர்களின் முகங்களைப் பொசுக்கி விடும். பானத்தில் அது கெட்டது. ஓய்விடத்தில் அது மோசமானது&quot; என்று கூறுவீராக!"/>
        <aya index="30"
            text="யார் இறைநம்பிக்கை கொண்டு, நற்செயல்கள் செய்கிறார்களோ அத்தகைய நற்செயல் செய்வோரின் கூலியை நாம் வீணாக்க மாட்டோம்."/>
        <aya index="31"
            text="நிலையான சொர்க்கங்கள் அவர்களுக்கு உண்டு. அவர்களுக்குக் கீழே ஆறுகள் ஓடும். அங்கு அவர்களுக்குத் தங்கக் காப்புகள் அணிவிக்கப்படும். அவர்கள் பச்சை நிற மெல்லிய பட்டாடைகளையும், அடர்த்தியான பட்டாடைகளையும் அணிவார்கள். அங்குச் சாய்மானங்களின்மீது சாய்ந்திருப்பார்கள். இது சிறந்த கூலியும், அழகிய ஓய்விடமும் ஆகும்."/>
        <aya index="32"
            text="அவர்களுக்கு இரு மனிதர்களை எடுத்துக்காட்டாகக் கூறுவீராக! அவ்விருவரில் ஒருவருக்கு இரண்டு திராட்சைத் தோட்டங்களைக் கொடுத்தோம். அவற்றைச் சுற்றிலும் பேரீச்சை மரங்களை அமைத்தோம். அவ்விரண்டுக்கும் இடையே பயிர்களையும் அமைத்தோம்."/>
        <aya index="33"
            text="அவ்விரு தோட்டங்களும் தமது விளைச்சலைக் கொடுத்தன. அதில் அவை எந்தக் குறையும் வைக்கவில்லை. அவ்விரண்டுக்கும் இடையே ஆற்றைப் பாய்ந்தோடச் செய்தோம்."/>
        <aya index="34"
            text="அவனுக்கு இன்னும் பல விளைச்சல்களும் இருந்தன. அவன் தன் நண்பருடன் கலந்துரையாடும்போது, &quot;நான் உன்னைவிட அதிக செல்வத்தைக் கொண்டவன்; ஆட்களாலும் வலிமை மிக்கவன்&quot; என்று கூறினான்."/>
        <aya index="35, 36"
            text="அவன் தனக்குத்தானே அநியாயம் செய்தவனாகத் தன் தோட்டத்திற்குள் நுழைந்து &quot;இது ஒருபோதும் அழிந்து விடுமென நான் எண்ணவில்லை. உலகம் அழியும் நேரம் ஏற்படும் என்றும் நான் எண்ணவில்லை. நான் என் இறைவனிடம் கொண்டு செல்லப்பட்டாலும் இதைவிடச் சிறந்த இடத்தையே பெற்றுக் கொள்வேன்&quot; என்று கூறினான்."/>
        <aya index="37, 38"
            text="&quot;உன்னை மண்ணிலிருந்தும், பின்னர் விந்துத் துளியிலிருந்தும் படைத்து, பிறகு உன்னை மனிதனாக ஒழுங்குபடுத்தினானே அவனையா நீ மறுக்கிறாய்? மாறாக, அவனே என் இறைவனாகிய அல்லாஹ்! என் இறைவனுக்கு யாரையும் நான் இணையாக்க மாட்டேன்&quot; என்று அவனுடன் கலந்துரையாடிக் கொண்டிருந்த அவனது நண்பர் கூறினார்."/>
        <aya index="39, 40, 41"
            text="&quot;உன் தோட்டத்தில் நீ நுழைந்தபோது 'அல்லாஹ் நாடியதே நடக்கும். அல்லாஹ்வின் உதவியின்றி (எங்களுக்கு) எந்த ஆற்றலும் இல்லை' என்று கூறியிருக்க வேண்டாமா?299 பொருளாதாரத்திலும் பிள்ளைச் செல்வத்திலும் உன்னைவிடக் குறைந்தவனாக என்னை நீ கருதினால், உனது தோட்டத்தைவிடச் சிறந்ததை என் இறைவன் எனக்கு வழங்கக் கூடும். மேலும் வானிலிருந்து அழிவை அதன்மீது இறக்கி, அதனால் அது வழுக்கும் வெட்டவெளியாக ஆகிவிடலாம். அல்லது அதிலுள்ள தண்ணீர் வற்றிப் போய், அதை உன்னால் தேடிக் கண்டுபிடிக்க இயலாமல் போகலாம்&quot; (என்றும் கூறினார்.)"/>
        <aya index="42"
            text="அவனது விளைச்சல்கள் சுற்றி வளைக்கப்பட்டன. அது அடியோடு வீழ்ந்து கிடக்கும் நிலையில், அதற்காக அவன் செலவிட்டதைப் பற்றி (கவலைப்பட்டு) தன் கைககளைப் பிசைந்தவனாக, &quot;என் இறைவனுக்கு நான் யாரையும் இணை வைக்காது இருந்திருக்க வேண்டுமே!&quot; என்று கூறினான்."/>
        <aya index="43"
            text="அல்லாஹ்வையன்றி அவனுக்கு உதவி செய்யும் எந்தக் கூட்டத்தினரும் இருக்கவில்லை. தனக்கே உதவக் கூடியவனாகவும் அவன் இருக்கவில்லை."/>
        <aya index="44"
            text="அவ்விடத்தில் உண்மையாளன் அல்லாஹ்வுக்கே அதிகாரம் உரியது. அவன் கூலி வழங்குவதில் சிறந்தவன்; முடிவெடுப்பதிலும் சிறந்தவன்."/>
        <aya index="45"
            text="இவ்வுலக வாழ்வுக்கான உதாரணத்தை அவர்களிடம் கூறுவீராக! (அது) வானிலிருந்து நாம் இறக்கிய மழையைப் போன்றது. அதனுடன் பூமியின் தாவரங்கள் கலந்தன. பின்னர் அவை (காய்ந்து) சருகுகளாக ஆயின. அவற்றைக் காற்று அடித்துச் செல்கிறது. ஒவ்வொரு பொருளின்மீதும் அல்லாஹ் ஆற்றலுடையவனாக இருக்கிறான்."/>
        <aya index="46"
            text="செல்வமும், பிள்ளைகளும் இவ்வுலக வாழ்வின் அலங்காரமே! நிலைத்து நிற்கும் நற்செயல்களே உமது இறைவனிடம் கூலியில் சிறந்ததும், ஆதரவு வைப்பதில் சிறந்ததுமாகும்."/>
        <aya index="47"
            text="அந்நாளில் நாம் மலைகளைப் பெயர்த்து விடுவோம். பூமியைச் சமதளமாக நீர் காண்பீர். அவர்களை ஒன்றுதிரட்டுவோம்; அவர்களில் எவரையும் விட்டு வைக்க மாட்டோம்.300"/>
        <aya index="48"
            text="அவர்கள் உமது இறைவன் முன்பு வரிசையாக நிறுத்தப்படுவார்கள். &quot;தொடக்கத்தில் நாம் உங்களைப் படைத்ததைப் போன்றே நம்மிடம் வந்துள்ளீர்கள். ஆனால், உங்களுக்கு வாக்களிக்கப்பட்ட நேரத்தை நாம் ஏற்படுத்தவே மாட்டோம் என்றுதானே நீங்கள் கருதிக் கொண்டிருந்தீர்கள்?&quot; (என இறைவன் கேட்பான்.)"/>
        <aya index="49"
            text="பதிவேடு வைக்கப்படும். குற்றவாளிகள் அதிலுள்ளவற்றைக் கண்டு பயந்து கொண்டிருப்பதை நீர் காண்பீர். &quot;எங்களுக்கு ஏற்பட்ட கேடே! இந்த ஏட்டிற்கு என்ன நேர்ந்தது? சிறியதோ, பெரியதோ எதையும் பதியாமல் விட்டுவைக்கவில்லையே!&quot; என்று கூறுவார்கள். தாம் செய்தவற்றை நேரில் பார்ப்பார்கள். உமது இறைவன் எவருக்கும் அநியாயம் செய்ய மாட்டான்."/>
        <aya index="50"
            text="நாம் வானவர்களை நோக்கி, &quot;ஆதமுக்குப் பணியுங்கள்!&quot; என்று கூறியபோது, இப்லீஸைத் தவிர மற்றவர்கள் பணிந்தனர். அவன் ஜின் இனத்தைச் சார்ந்தவனாக இருந்தான். அவன் தனது இறைவனின் ஆணைக்கு மாறு செய்தான். என்னை விட்டுவிட்டு அவனையும், அவனது வழித்தோன்றல்களையும் பாதுகாவலர்களாக எடுத்துக் கொள்கிறீர்களா? அவர்களோ உங்களுக்குப் பகைவர்கள். அநியாயக்காரர்கள் (இவ்வாறு) மாற்றிக் கொண்டது மிகவும் கெட்டது."/>
        <aya index="51"
            text="வானங்கள், பூமியைப் படைத்ததற்கும், அவர்களைப் படைத்ததற்கும் அவர்களை நான் சாட்சியாக்கவில்லை. வழிகெடுப்பவர்களை நான் உதவியாளராக எடுத்துக் கொள்வதில்லை."/>
        <aya index="52"
            text="&quot;எனக்கு இணையானவர்களாக நீங்கள் கருதிக் கொண்டிருந்தவர்களை அழையுங்கள்!&quot; என்று அந்நாளில் அவன் கூறுவான். அப்போது அவர்க(ளின் இணைக்கடவுள்க)ளை இவர்கள் அழைப்பார்கள். ஆனால் அவர்களோ இவர்களுக்குப் பதிலளிக்க மாட்டார்கள். அவர்களுக்கிடையே ஒரு தடையை ஏற்படுத்துவோம்."/>
        <aya index="53"
            text="குற்றவாளிகள் நரகத்தைக் கண்டு, தாங்கள் அதில் விழப் போகிறோம் என்பதை அறிந்து கொள்வார்கள். அதிலிருந்து தப்பிக்கும் இடத்தைக் காண மாட்டார்கள்."/>
        <aya index="54"
            text="இந்தக் குர்ஆனில் மனிதர்களுக்காக ஒவ்வொரு உதாரணத்தையும் விவரித்துள்ளோம். மனிதன் அதிகமானவற்றில் தர்க்கம் செய்பவனாக இருக்கிறான்.301"/>
        <aya index="55"
            text="மனிதர்களிடம் நேர்வழி வந்தபோது, அவர்கள் இறைநம்பிக்கை கொண்டு, தமது இறைவனிடம் பாவ மன்னிப்புக் கோருவதற்குத் தடையாக இருந்ததெல்லாம் முன்சென்றோர் (தண்டிக்கப்பட்ட) வழிமுறை தம்மிடம் வர வேண்டும்; அல்லது நேரடியாகத் தம்மிடம் வேதனை வர வேண்டும் என்பதற்காகத் தான்."/>
        <aya index="56"
            text="தூதர்களை, நற்செய்தி கூறுவோராகவும் எச்சரிப்பவர்களாகவும் அனுப்பியுள்ளோம். இறைமறுப்பாளர்கள் பொய்யைக் கொண்டு உண்மையை அழிப்பதற்காகப் பொய்யின் மூலமே வாதிடுகின்றனர். எனது வசனங்களையும், அவர்களுக்கு எச்சரிக்கப்பட்டதையும் கேலியாக எடுத்துக் கொள்கின்றனர்."/>
        <aya index="57"
            text="தனது இறைவனின் வசனங்கள் மூலம் அறிவுறுத்தப்பட்டும், அவற்றைப் புறக்கணித்துத், தன் கைகள் முற்படுத்தியதை மறந்தவனைவிட அநியாயக்காரன் யார்? அதை அவர்கள் விளங்க முடியாதவாறு அவர்களின் உள்ளங்களில் திரைகளையும், காதுகளில் செவிடையும் ஏற்படுத்தியுள்ளோம். இந்நிலையில் அவர்களை நீர் நேர்வழிக்கு அழைத்தாலும் அவர்கள் ஒருபோதும் நேர்வழிக்கு வர மாட்டார்கள்."/>
        <aya index="58"
            text="உமது இறைவன் மன்னிப்புமிக்கவன்; கருணையுடையவன். அவர்கள் செய்தவற்றின் காரணமாக அவர்களை அவன் பிடிப்பதாக இருந்தால் அவர்களுக்குத் தண்டனையை விரைவுபடுத்தியிருப்பான். மாறாக அவர்களுக்கென வாக்களிக்கப்பட்ட நேரம் உள்ளது. அவனையன்றி எந்தப் புகலிடத்தையும் அவர்கள் காண மாட்டார்கள்."/>
        <aya index="59"
            text="அவ்வூர்களிலுள்ளவர்கள் அநியாயம் செய்தபோது அவர்களை அழித்தோம். அவர்களை அழிப்பதற்காக ஒரு தவணையையும் ஏற்படுத்தினோம்."/>
        <aya index="60"
            text="&quot;இரண்டு கடல்கள் சங்கமிக்கும் இடத்தை நான் அடையும் வரையிலோ அல்லது நீண்ட காலத்தைக் கடக்கும் வரையிலோ (பயணத்தைத்) தொடர்ந்து கொண்டே இருப்பேன்&quot; என்று மூஸா தமது பணியாளரிடம் கூறியதை நினைவூட்டுவீராக!"/>
        <aya index="61"
            text="அவ்விரண்டும் சங்கமிக்கும் இடத்தை அவர்கள் அடைந்தபோது தமது மீனை மறந்து விட்டனர். அது தனது பாதையைக் கடலில் சுரங்கமாக அமைத்துக் கொண்டது."/>
        <aya index="62"
            text="இருவரும் (அவ்விடத்தைக்) கடந்து விட்டபோது, &quot;நமது காலை உணவை நம்மிடம் எடுத்து வா! நமது இப்பயணத்தில் களைப்படைந்து விட்டோம்&quot; என்று அவர் தம் பணியாளரிடம் கூறினார்."/>
        <aya index="63"
            text="&quot;அந்தப் பாறையில் நாம் ஓய்வெடுத்தபோது கவனித்தீரா? அப்போது நான் அந்த மீனை மறந்து விட்டேன். நான் அதை (உம்மிடம்) கூறுவதை விட்டும் ஷைத்தான் என்னை மறக்கடித்து விட்டான். ஆச்சரியமான முறையில் அது கடலில் தன் பாதையை அமைத்துக் கொண்டது&quot; என்று (பணியாளர்) கூறினார்."/>
        <aya index="64"
            text="&quot;நாம் தேடிக் கொண்டிருந்த இடம் அதுதான்&quot; என்று (மூஸா) கூறினார். எனவே அவ்விருவரும் தமது அடிச்சுவடுகளைப் பின்பற்றித் திரும்பிச் சென்றனர்."/>
        <aya index="65"
            text="அவ்விருவரும் நம் அடியார்களில் ஒருவரைக் கண்டனர். அவருக்கு நம் அருளை வழங்கி, நம்மிடமிருந்து கல்வியையும் கற்றுக் கொடுத்திருந்தோம்.302"/>
        <aya index="66"
            text="&quot;உமக்குக் கற்றுத் தரப்பட்ட நல்லவற்றை நீர் எனக்குக் கற்றுத் தருவதற்காக நான் உம்மைப் பின்தொடரலாமா?&quot; என அவரிடம் மூஸா கேட்டார்."/>
        <aya index="67, 68"
            text="&quot;என்னுடன் பொறுமையாக இருக்க உம்மால் இயலாது. உம்மால் முழுமையாக அறிய முடியாதவற்றில் எவ்வாறு பொறுமையாக இருப்பீர்?&quot; என்று அவர் கேட்டார்."/>
        <aya index="69"
            text="&quot;அல்லாஹ் நாடினால் என்னைப் பொறுமையுடையவனாகக் காண்பீர். எந்த விஷயத்திலும் உமக்கு மாறு செய்ய மாட்டேன்&quot; என்று (மூஸா) கூறினார்."/>
        <aya index="70"
            text="&quot;நீர் என்னைப் பின்தொடர்ந்தால், எந்த விஷயத்திற்கும் நானே உமக்கு விளக்கம் கூறாத வரை அதைப் பற்றி என்னிடம் நீர் கேட்கக் கூடாது&quot; என்று அவர் கூறினார்."/>
        <aya index="71"
            text="இருவரும் நடந்து சென்று, முடிவில் ஒரு கப்பலில் ஏறியபோது அவர் அதில் துளையிட்டார். &quot;இதிலுள்ளவர்களை மூழ்கடிக்கவா இதில் துளையிட்டீர்? பயங்கரமான காரியத்தைச் செய்து விட்டீர்&quot; என்று (மூஸா) கூறினார்."/>
        <aya index="72"
            text="&quot;என்னுடன் பொறுமையாக இருக்க உம்மால் இயலாது என்று நான் கூறவில்லையா?&quot; என (மூஸாவிடம்) அவர் கேட்டார்."/>
        <aya index="73"
            text="&quot;நான் மறந்துவிட்டதற்காக என்னைக் குற்றம் பிடிக்காதீர்! என் விஷயத்தில் என்னைச் சிரமத்தில் ஆழ்த்தி விடாதீர்!&quot; என்று (மூஸா) கூறினார்.303"/>
        <aya index="74"
            text="இருவரும் சென்று முடிவில் ஓர் இளைஞனைச் சந்தித்தபோது, அவர் அவனைக் கொன்று விட்டார். &quot;உயிர் (கொலை)க்குப் பகரமாக இல்லாமல், ஒரு தூய்மையான உயிரைக் கொன்று விட்டீரே! மோசமான காரியத்தைச் செய்து விட்டீர்!&quot; என்று (மூஸா) கூறினார்."/>
        <aya index="75"
            text="&quot;என்னுடன் பொறுமையாக இருக்க உம்மால் இயலாது என்று நான் உம்மிடம் கூறவில்லையா?&quot; என (மூஸாவிடம்) அவர் கேட்டார்."/>
        <aya index="76"
            text="&quot;இதற்குப் பின் எந்த விஷயத்தைப் பற்றியாவது உம்மிடம் நான் கேட்டால் என்னை நீர் சேர்த்துக் கொள்ள வேண்டாம். (பிரிவதற்கான) காரணத்தை என்னிடமிருந்து நீர் அடைந்து விட்டீர்&quot; என்று (மூஸா) கூறினார்."/>
        <aya index="77"
            text="இருவரும் சென்று முடிவில் ஓர் ஊராரிடம் வந்தபோது, தமக்கு உணவளிக்குமாறு அவர்களிடம் வேண்டினர். ஆனால் அவர்கள், அவ்விருவருக்கும் விருந்தளிப்பதற்கு மறுத்து விட்டனர். அங்கு ஒரு சுவர் விழும் தருவாயில் இருப்பதை இருவரும் கண்டனர். அவர் அதை (விழாதவாறு) நிலைநிறுத்தினார். &quot;நீர் விரும்பினால் இதற்கான கூலியைப் பெற்றிருக்கலாமே!&quot; என்று (மூஸா) கூறினார்."/>
        <aya index="78"
            text="&quot;எனக்கும் உமக்கும் இடையில் இதுதான் பிரிவாகும். எந்த விஷயத்தில் நீர் பொறுமை காக்க இயலவில்லையோ அதற்கான விளக்கத்தை உமக்கு அறிவிக்கப் போகிறேன்&quot; என்று அவர் கூறினார்."/>
        <aya index="79"
            text="&quot;அந்தக் கப்பல், கடலில் வேலை செய்யும் ஏழைகளுக்கு உரியது. நான் அதைச் சேதப்படுத்த நாடினேன். (ஏனெனில்) அவர்களுக்கு அப்பால் ஒரு மன்னன் இருக்கிறான். அவன் ஒவ்வொரு (நல்ல) கப்பலையும் கைப்பற்றிக் கொள்வான்."/>
        <aya index="80, 81"
            text="&quot;அந்த இளைஞனின் பெற்றோர் இருவரும் இறை நம்பிக்கையாளர்களாக இருந்தனர். அவன் அவ்விருவரையும் வரம்பு மீறுவதிலும், இறைமறுப்பிலும் தள்ளிவிடுவான் என்று அஞ்சினோம். எனவே, அவ்விருவருக்கும் தூய்மையில் அவனைவிடச் சிறந்த, அன்பு செலுத்துவதில் நெருக்கமான ஒருவனை அவர்களின் இறைவன் ஈடாகக் கொடுப்பதை விரும்பினோம்&quot;"/>
        <aya index="82"
            text="&quot;அந்தச் சுவர், அந்நகரத்திலுள்ள இரு அநாதைச் சிறுவர்களுக்கு உரியது. அதற்குக் கீழே அவர்களுக்குரிய புதையல் இருந்தது. அவர்களின் தந்தை நல்லவராக இருந்தார். எனவே அவ்விருவரும் பருவ வயதை அடைந்து, உமது இறைவனின் அருளால் தமக்குரிய புதையலை அவர்கள் வெளியே எடுத்துக் கொள்ள வேண்டும் என உமது இறைவன் விரும்பினான். இதை நான் என் விருப்பப்படி செய்யவில்லை. எதில் நீர் பொறுமை காக்க இயலவில்லையோ அதற்கான விளக்கம் இதுதான்&quot; (என அவர் கூறினார்.)"/>
        <aya index="83"
            text="(நபியே!) உம்மிடம் துல்கர்னைன் பற்றியும் கேட்கின்றனர். &quot;அவரைப் பற்றிய விபரத்தை உங்களுக்கு நான் எடுத்துரைப்பேன்&quot; என்று கூறுவீராக!"/>
        <aya index="84"
            text="நாம் பூமியில் ஆட்சியதிகாரத்தை அவருக்குக் கொடுத்தோம். ஒவ்வொன்றுக்குமான வழியையும் அவருக்கு வழங்கினோம்."/>
        <aya index="85" text="அவர் ஒரு வழியைப் பின்பற்றிச் சென்றார்."/>
        <aya index="86"
            text="இறுதியில், சூரியன் மறையுமிடத்தை அவர் அடைந்தபோது, சேற்றுத் தண்ணீரில் அது மறைவதைக் கண்டார். அதற்கருகில் ஒரு சமுதாயத்தையும் கண்டார். &quot;துல்கர்னைனே! நீர் (அவர்களை) தண்டிக்கலாம்; அல்லது அவர்கள் விஷயத்தில் நீர் நல்லதை எடுத்துக் கொள்ளலாம்&quot; என்று கூறினோம்."/>
        <aya index="87, 88"
            text="&quot;நாம் அநியாயம் செய்பவனைத் தண்டிப்போம். பின்னர் அவன் தன் இறைவனிடம் கொண்டு செல்லப்படுவான். அப்போது அவனை இறைவன் மிகக் கடுமையாகத் தண்டிப்பான். இறைநம்பிக்கை கொண்டு, நற்செயல் செய்பவருக்கு நற்கூலி இருக்கிறது. நமது கட்டளையில் எளிதானதை அவருக்குக் கூறுவோம்&quot; என்று (துல்கர்னைன்) கூறினார்."/>
        <aya index="89" text="பின்னர் அவர் ஒரு வழியைப் பின்பற்றிச் சென்றார்."/>
        <aya index="90"
            text="இறுதியில், அவர் சூரியன் உதிக்கும் இடத்தை அடைந்தபோது, அது ஒரு சமுதாயத்தின்மீது உதிப்பதைக் கண்டார். நாம் அவர்களுக்கு அதை விட்டும் (காத்துக்கொள்ளத்) தடுப்பு எதையும் ஏற்படுத்தவில்லை."/>
        <aya index="91"
            text="இவ்வாறே (அவர்களின் நிலை இருந்தது). மேலும் அவரிடம் உள்ளவற்றை முழுமையாக அறிந்திருந்தோம்."/>
        <aya index="92" text="பின்னர் அவர் ஒரு வழியைப் பின்பற்றிச் சென்றார்."/>
        <aya index="93"
            text="இறுதியில், இரண்டு மலைகளுக்கிடையேயுள்ள இடத்தை அவர் அடைந்தபோது அதன் அருகில் ஒரு சமுதாயத்தை கண்டார். அவர்கள், (பிறர்) பேசுவதைப் புரிந்து கொள்ள இயலாதோராக இருந்தனர்."/>
        <aya index="94"
            text="&quot;துல்கர்னைனே! யஃஜூஜ், மஃஜூஜ் கூட்டத்தினர் பூமியில் குழப்பம் செய்கின்றனர். எங்களுக்கும் அவர்களுக்குமிடையில் ஒரு தடுப்புச் சுவரை நீர் எழுப்புவதற்காக உமக்கு நாங்கள் ஒரு தொகையைத் தரலாமா?&quot; என்று அவர்கள் கேட்டனர்.304"/>
        <aya index="95, 96"
            text="&quot;என் இறைவன் எனக்குத் தந்திருப்பதே சிறந்தது. எனவே (ஆள்) பலத்தைக் கொண்டு எனக்கு உதவுங்கள். உங்களுக்கும் அவர்களுக்குமிடையே உறுதியான தடுப்பை அமைக்கிறேன். இரும்புப் பாளங்களை என்னிடம் கொண்டு வாருங்கள்&quot; என்று அவர் கூறினார். இறுதியாக, இரண்டு மலைகளின் உச்சி வரையிலான இடைவெளியை அவர் சமப்படுத்தியதும், &quot;ஊதுங்கள்!&quot; என்றார். அதை நெருப்புக் கங்காக ஆக்கியபோது, &quot;உருக்கிய செம்பை என்னிடம் கொண்டு வாருங்கள். இதன்மீது ஊற்றுவேன்&quot; என்று கூறினார்."/>
        <aya index="97" text="அவர்களால் அதில் ஏற இயலாது; அதில் துவாரமிடவும் இயலாது."/>
        <aya index="98"
            text="&quot;இது என் இறைவனிடமிருந்துள்ள அருளாகும். என் இறைவனின் வாக்குறுதி வரும்போது இதை அவன் தூள் தூளாக்குவான். என் இறைவனின் வாக்குறுதி உண்மையானதாக உள்ளது&quot; என்று கூறினார்."/>
        <aya index="99"
            text="அந்நாளில் அவர்களில் சிலரைச் சிலருடன் அலைமோத விடுவோம். ஸூர் ஊதப்படும். அவர்களை மொத்தமாக ஒன்று சேர்ப்போம்."/>
        <aya index="100"
            text="அந்நாளில் இறைமறுப்பாளர்களுக்கு உறுதியாக நரகத்தை எடுத்துக் காட்டுவோம்."/>
        <aya index="101"
            text="என்னை நினைவு கூர்வதை விட்டும் அவர்களின் கண்கள் திரைக்குள் இருந்தன. அவர்கள் (அறிவுரைகளைச்) செவியேற்க இயலாதோராகவும் இருந்தனர்."/>
        <aya index="102"
            text="என்னை விட்டுவிட்டு, என் அடியார்களைப் பாதுகாவலர்களாக எடுத்துக்கொள்ள இறைமறுப்பாளர்கள் எண்ணுகிறார்களா? இறை மறுப்பாளர்களுக்குத் தங்குமிடமாக நரகத்தைத் தயார்படுத்தியுள்ளோம்."/>
        <aya index="103"
            text="&quot;செயல்களில் மிக நஷ்டமடைந்தோரைப் பற்றி உங்களுக்கு நான் அறிவிக்கவா?&quot; என்று (நபியே!) கேட்பீராக!305"/>
        <aya index="104"
            text="அவர்கள் யாரெனில், இவ்வுலக வாழ்க்கையில் அவர்களின் முயற்சி பயனற்றுப் போனது. அவர்களோ, தாம் நற்செயல் புரிவதாக எண்ணிக் கொள்கின்றனர்."/>
        <aya index="105"
            text="அவர்கள்தான், தம் இறைவனின் வசனங்களையும், அவனைச் சந்திப்பதையும் மறுத்தவர்கள். அதனால் அவர்களின் செயல்கள் அழிந்து விட்டன. எனவே மறுமை நாளில் அவர்களுக்காக எந்த எடையையும் நிறுவ மாட்டோம்.306"/>
        <aya index="106"
            text="இதுவே அவர்களுக்குரிய நரகமெனும் கூலியாகும். அவர்கள் (என்னை) மறுத்து, என் வசனங்களையும் எனது தூதர்களையும் கேலியாகக் கருதியதே இதற்குக் காரணம்."/>
        <aya index="107"
            text="இறைநம்பிக்கை கொண்டு, நற்செயல்கள் செய்தவர்களுக்குத் தங்குமிடமாக ஃபிர்தவ்ஸ் எனும் சொர்க்கங்கள் உள்ளன.307"/>
        <aya index="108"
            text="அதில் நிரந்தரமாக இருப்பார்கள்; அங்கிருந்து இடம் மாறிச் செல்வதை விரும்ப மாட்டார்கள்."/>
        <aya index="109"
            text="&quot;என் இறைவனின் வார்த்தைகளுக்காக, கடல் (முழுதும்) மையாக ஆனாலும் என் இறைவனின் வார்த்தைகள் (எழுதி) முடிவற்கு முன் அக்கடல் தீர்ந்து விடும். அதுபோன்ற மற்றொன்றை நாம் உதவிக்குக் கொண்டு வந்தாலும் சரியே!&quot; என்று கூறுவீராக!308"/>
        <aya index="110"
            text="&quot;நான் உங்களைப் போன்ற மனிதனே! 'உங்கள் கடவுள் ஒரே கடவுள்தான்' என்று எனக்கு (தூதுச்செய்தி) அறிவிக்கப்படுகிறது. எனவே தமது இறைவனைச் சந்திக்க விரும்புபவர் நற்செயல் செய்யட்டும். தமது இறைவனை வணங்குவதில் யாரையும் அவர் இணையாக்க வேண்டாம்&quot; என்று (நபியே!) கூறுவீராக! 309"/>
    </sura>
    <sura index="19" name="">
        <aya index="1" text="காஃப், ஹா, யா, ஐன், ஸாத்."/>
        <aya index="2"
            text="(இது) தன் அடியார் ஸக்கரிய்யாவுக்கு உமது இறைவன் செய்த அருளை நினைவுகூர்வதாகும்."/>
        <aya index="3, 4"
            text="அவர் தமது இறைவனைத் தாழ்ந்த குரலில் அழைத்துப் பிரார்த்தித்தபோது, &quot;என் இறைவனே! எனது எலும்பு பலவீனமடைந்து விட்டது. என் தலைமுடி நரையால் மிளிர்கிறது. என் இறைவனே! நான் உன்னிடம் பிரார்த்திப்பதில் பாக்கியமிழந்தவனாக ஆனதில்லை&quot; என்று கூறினார்."/>
        <aya index="5, 6"
            text="&quot;எனக்குப் பின்னால் உறவினர்களைப் பற்றிப் பயப்படுகிறேன். என் மனைவி மலடியாக இருக்கிறாள். எனவே, எனக்கு உன்னிடமிருந்து ஒரு பொறுப்பாளரை அளிப்பாயாக! அவர் எனக்கு வாரிசாக இருப்பார். யஃகூபின் குடும்பத்திற்கும் வாரிசாக இருப்பார். என் இறைவனே! அவரைப் பொருந்திக் கொள்ளப்பட்டவராக ஆக்குவாயாக!&quot; (என்றார்.)"/>
        <aya index="7"
            text="&quot;ஸகரிய்யாவே! ஓர் ஆண் குழந்தையை உமக்கு நற்செய்தியாகக் கூறுகிறோம். அவரது பெயர் யஹ்யா ஆகும். இதற்கு முன் இப்பெயரை (எவருக்கும்) சூட்டப்பட்டதாக நாம் ஆக்கவில்லை&quot; (என இறைவன் கூறினான்)"/>
        <aya index="8"
            text="&quot;என் இறைவனே! என் மனைவி மலடியாக இருக்கிறாள்; நானும் முதுமையின் எல்லையை அடைந்து விட்டேன். இந்நிலையில் எனக்கு எப்படி குழந்தை உருவாக முடியும்?&quot; என்று அவர் கேட்டார்."/>
        <aya index="9"
            text="&quot;அவ்வாறு தான்! 'இது எனக்கு மிக எளிது! இதற்கு முன் நீர் எந்தப் பொருளாகவும் இல்லாதிருந்தபோதே நான் உம்மைப் படைத்துள்ளேன்' என உமது இறைவன் கூறுகிறான்&quot; என்று (வானவர்) கூறினார்."/>
        <aya index="10"
            text="&quot;என் இறைவனே! எனக்கு ஓர் அடையாளத்தை ஏற்படுத்துவாயாக!&quot; என்று அவர் கேட்டார். &quot;நீர் நலமுடன் இருக்கும் நிலையில் மூன்று இரவுகள் மக்களிடம் உம்மால் பேசமுடியாது என்பதே உமக்குரிய அடையாளம்&quot; என்று அவன் கூறினான்."/>
        <aya index="11"
            text="அறையிலிருந்து தமது சமுதாயத்தினரிடம் வெளிப்பட்டு, &quot;காலையிலும் மாலையிலும் (இறைவனைப்) போற்றுங்கள்!&quot; என்று அவர்களை நோக்கி சைகையால் உணர்த்தினார்."/>
        <aya index="12, 13, 14"
            text="&quot;யஹ்யாவே! வேதத்தை உறுதியாகப் பிடித்துக் கொள்வீராக!&quot; (என்று கூறினோம்.) குழந்தைப் பருவத்திலேயே அவருக்கு ஞானத்தையும், நம்மிடமிருந்து இரக்க குணத்தையும், தூய பண்பையும் வழங்கினோம். அவர் இறையச்சமுடையவராகவும், தமது பெற்றோருக்குப் பணிவிடை செய்பவராகவும் இருந்தார். ஆணவம் கொண்டவராகவோ, மாறுசெய்பவராகவோ அவர் இருக்கவில்லை."/>
        <aya index="15"
            text="அவர் பெற்றெடுக்கப்பட்ட நாளிலும், மரணிக்கும் நாளிலும், (உயிர்ப்பித்து) எழுப்பப்படும் நாளிலும் அவர்மீது அமைதி நிலவும்."/>
        <aya index="16, 17"
            text="இவ்வேதத்தில் மர்யமையும் நினைவுகூர்வீராக! அவர் தமது குடும்பத்தாரை விட்டும் விலகி கிழக்குப் பகுதியிலுள்ள ஓரிடத்தில் தனித்திருந்தபோது, அவர்களை விட்டும் ஒரு திரையை ஏற்படுத்திக் கொண்டார். அப்போது அவரிடம் (ஜிப்ரீல் எனும்) நமது ரூஹை அனுப்பினோம். அவர் முழு மனிதராக அவருக்குக் காட்சியளித்தார்."/>
        <aya index="18"
            text="&quot;உம்மை விட்டும் அளவற்ற அருளாளனிடம் பாதுகாவல் தேடுகிறேன். நீர் இறையச்சமுடையவராக இருந்தால் (என்னை நெருங்காதீர்!)&quot; என்று (மர்யம்) கூறினார்."/>
        <aya index="19"
            text="&quot;தூய்மையான ஒரு மகனை உமக்குப் பரிசளிப்பதற்காக (வந்துள்ள) நான், உமது இறைவனின் தூதர்தான்!&quot; என்று அவர் கூறினார்."/>
        <aya index="20"
            text="&quot;எனக்கு எப்படி குழந்தை உண்டாக முடியும்? எந்த ஆணும் என்னைத் தீண்டியதில்லை; நான் நடத்தை கெட்டவளாகவும் இல்லை&quot; என்று (மர்யம்) கூறினார்."/>
        <aya index="21"
            text="&quot;அவ்வாறு தான்! 'இது எனக்கு மிக எளிது. மக்களுக்கு ஒரு சான்றாகவும், நமது அருளாகவும் அவரை ஆக்குவதற்காகவே! இது தீர்மானிக்கப்பட்ட காரியமாக உள்ளது' என உமது இறைவன் கூறுகிறான்&quot; என்று (ஜிப்ரீல்) கூறினார்."/>
        <aya index="22" text="அவர் ஈஸாவைக் கருவுற்று, அதனுடன் தூரமான ஓரிடத்தில் ஒதுங்கினார்."/>
        <aya index="23"
            text="பிரசவ வேதனை, ஒரு பேரீச்சை மரத்தின் அடியில் அவரைக் கொண்டு வந்து சேர்த்தது. &quot;இதற்கு முன்பே நான் மரணித்து, முற்றிலும் மறக்கடிக்கப்பட்டவளாக ஆகியிருக்கக் கூடாதா?&quot; என்று (மர்யம்) கூறினார்."/>
        <aya index="24"
            text="அதன் அடிப்புறத்திலிருந்து அவரை (வானவர்) அழைத்து, &quot;கவலைப்படாதீர்! உமது கீழ்ப்புறத்தில் ஒரு நீரோடையை உம் இறைவன் ஏற்படுத்தியுள்ளான்&quot; என்றார்."/>
        <aya index="25"
            text="&quot;பேரீச்சை மரத்தண்டை உம்மை நோக்கி அசைப்பீராக! அது கனிந்த பழங்களை உம்மீது உதிர்க்கும்&quot;"/>
        <aya index="26"
            text="&quot;உண்டு, பருகி, கண்குளிர்ச்சி அடைவீராக! நீர் எந்த மனிதரையேனும் பார்த்தால் 'நான் அளவிலா அருளாளனுக்காக நோன்பு நோற்க நேர்ச்சை செய்துள்ளேன். இன்றைய தினம் எந்த மனிதருடனும் பேச மாட்டேன்' என்று கூறி விடுவீராக!&quot; (என்றும் அவர் கூறினார்.)"/>
        <aya index="27, 28"
            text="அவரைச் சுமந்து கொண்டு தமது சமுதாயத்தாரிடம் வந்தார். &quot;மர்யமே! மோசமான காரியத்தைச் செய்து விட்டாய்! ஹாரூனின் சகோதரியே! உமது தந்தை கெட்ட மனிதராக இருக்கவில்லை. உமது தாயாரும் நடத்தை கெட்டவராக இருக்கவில்லையே!&quot; என்று அவர்கள் கூறினர்.310"/>
        <aya index="29"
            text="(குழந்தையான) அவரை நோக்கிச் சுட்டிக் காட்டினார். &quot;தொட்டிலில் இருக்கும் குழந்தையிடம் நாங்கள் எப்படிப் பேசமுடியும்?&quot; என அவர்கள் கேட்டனர்."/>
        <aya index="30, 31, 32, 33"
            text="&quot;நான் அல்லாஹ்வின் அடியார். அவன் எனக்கு வேதத்தை வழங்கி, என்னை நபியாக ஆக்கியுள்ளான். நான் எங்கிருந்தாலும் என்னை பாக்கியம் பெற்றவனாக ஆக்கியுள்ளான். நான் உயிருடன் இருக்கும் காலமெல்லாம் தொழுகையையும், ஸகாத்தையும் (நிறைவேற்றுமாறு) எனக்கு ஆணையிட்டுள்ளான். என் தாயாருக்குப் பணிவிடை செய்பவனாகவும் (என்னை ஆக்கினான்.) அவன் என்னை ஆணவம் கொண்டவனாகவோ, பாக்கியமிழந்தவனாகவோ ஆக்கவில்லை. நான் பெற்றெடுக்கப்பட்ட நாளிலும், மரணிக்கும் நாளிலும், (உயிர்ப்பித்து) எழுப்பப்படும் நாளிலும் என்மீது அமைதி நிலவும்&quot; என்று அவர் கூறினார்."/>
        <aya index="34"
            text="இவரே மர்யமின் மகன் ஈஸா! எதில் அவர்கள் சந்தேகம் கொண்டிருக்கிறார்களோ அதைப் பற்றிய உண்மையான கூற்று இதுவே!"/>
        <aya index="35"
            text="பிள்ளையை ஏற்படுத்திக் கொள்வது அல்லாஹ்வுக்கு அவசியமில்லை. அவன் தூயவன். அவன் ஒரு விஷயத்தைத் தீர்மானிக்கும்போது அதற்கு 'ஆகு' என்றுதான் கூறுவான். உடனே அது ஆகிவிடும்."/>
        <aya index="36"
            text="&quot;என் இறைவனும், உங்கள் இறைவனும் அல்லாஹ்தான்! எனவே அவனையே வணங்குங்கள்! இதுவே நேரான வழி!&quot; (என்று நபியே கூறுவீராக!)"/>
        <aya index="37"
            text="அவர்களுக்கிடையேயுள்ள பல கூட்டத்தாரும் கருத்து வேறுபாடு கொண்டனர். மகத்தான நாளைக் காணும்போது இறைமறுப்பாளர்களுக்குக் கேடுதான்."/>
        <aya index="38"
            text="அவர்கள் நம்மிடம் வரும் நாளில் எவ்வளவு தெளிவாகக் கேட்கவும், பார்க்கவும் செய்வார்கள்! எனினும் அநியாயக்காரர்கள் இன்று (இவ்வுலகில்) பகிரங்கமான வழிகேட்டில் உள்ளனர்."/>
        <aya index="39"
            text="காரியம் முடிக்கப்படும்போது கவலைப்படும் நாள் குறித்து அவர்களை எச்சரிப்பீராக! அவர்களோ கவனமின்றியும், இறைநம்பிக்கை கொள்ளாமலும் உள்ளனர்.311"/>
        <aya index="40"
            text="பூமிக்கும், அதில் உள்ளவர்களுக்கும் நாமே உரிமையாளராவோம். நம்மிடமே அவர்கள் திரும்பக் கொண்டு வரப்படுவார்கள்."/>
        <aya index="41"
            text="இப்ராஹீமையும் இவ்வேதத்தில் நினைவுகூர்வீராக! அவர் சிறந்த உண்மையாளராகவும், நபியாகவும் இருந்தார்."/>
        <aya index="42"
            text="அவர் தமது தந்தையிடம், &quot;என் அருமைத் தந்தையே! செவியேற்காததை, பார்க்காததை, உமக்குச் சிறிதும் பயனளிக்காததை ஏன் வணங்குகிறீர்?&quot; என்று கூறியதை நினைவூட்டுவீராக!"/>
        <aya index="43"
            text="&quot;என் தந்தையே! உமக்குக் கிடைக்காத கல்வி என்னிடம் வந்துள்ளது. எனவே என்னைப் பின்பற்றுவீராக! நான் உமக்குச் சரியான வழியைக் காட்டுகிறேன்&quot;"/>
        <aya index="44"
            text="&quot;என் தந்தையே! ஷைத்தானை வணங்காதீர்! அளவற்ற அருளாளனுக்கு ஷைத்தான் மாறு செய்பவனாக இருக்கிறான்&quot;"/>
        <aya index="45"
            text="&quot;என் தந்தையே! அளவற்ற அருளாளனிடமிருந்து உமக்குத் தண்டனை ஏற்படுவதையும், நீர் ஷைத்தானின் கூட்டாளியாக ஆவதையும் நான் அஞ்சுகிறேன்&quot; (என்றும் கூறினார்.)"/>
        <aya index="46"
            text="&quot;இப்ராஹீமே! என்னுடைய கடவுள்களைப் புறக்கணிக்கிறாயா? நீ விலகிக் கொள்ளாவிட்டால் உன்னைக் கல்லால் அடித்துக் கொல்வேன். காலமெல்லாம் என்னை விட்டுப் பிரிந்து விடு!&quot; என்று அவர் கூறினார்."/>
        <aya index="47, 48"
            text="&quot;உம்மீது ஸலாம் உண்டாகட்டும்! என் இறைவனிடம் உமக்காகப் பாவ மன்னிப்புக் கோருவேன். அவன் என்னிடம் இரக்கமுள்ளவனாக இருக்கிறான். உங்களை விட்டும், அல்லாஹ்வையன்றி நீங்கள் பிரார்த்திப்பவற்றை விட்டும் விலகிக் கொள்கிறேன். என் இறைவனிடமே பிரார்த்திப்பேன். என் இறைவனிடம் பிரார்த்திப்பதில் பாக்கியமிழந்தவனாக ஆக மாட்டேன்&quot; என்று (இப்ராஹீம்) கூறினார்."/>
        <aya index="49"
            text="அவர்களை விட்டும், அல்லாஹ்வையன்றி அவர்கள் வணங்கிக் கொண்டிருப்பவற்றை விட்டும் அவர் விலகியபோது, இஸ்ஹாக்கையும், யஃகூப்பையும் அவருக்குப் பரிசாக அளித்து, ஒவ்வொருவரையும் நபியாக ஆக்கினோம்."/>
        <aya index="50"
            text="அவர்களுக்கு நமது அருளை வழங்கினோம். (பின்வருவோரிடம்) அவர்களுக்கு உயர்ந்த நற்பெயரையும் ஏற்படுத்தினோம்."/>
        <aya index="51"
            text="மூஸாவையும் இவ்வேதத்தில் நினைவுகூர்வீராக! அவர் தேர்ந்தெடுக்கப்பட்டவராக இருந்தார்; தூதராகவும் நபியாகவும் இருந்தார்."/>
        <aya index="52"
            text="தூர் மலையின் வலப்புறத்திலிருந்து அவரை நாம் அழைத்தோம். இரகசியமாக உரையாடுவதற்காக அவரை நெருக்கமாக்கினோம்.312"/>
        <aya index="53"
            text="அவரது சகோதரர் ஹாரூனையும் நமது அருளால் நபியாக அவருக்குக் கொடையளித்தோம்."/>
        <aya index="54"
            text="இஸ்மாயீலையும் இவ்வேதத்தில் நினைவுகூர்வீராக! அவர் வாக்குறுதியில் உண்மையாளராக இருந்தார்; தூதராகவும், நபியாகவும் இருந்தார்."/>
        <aya index="55"
            text="அவர், தமது குடும்பத்தாருக்குத் தொழுகை மற்றும் ஸகாத்தை (நிறைவேற்றுமாறு) ஏவக்கூடியவராக இருந்தார்; தமது இறைவனிடம் பொருந்திக் கொள்ளப்பட்டவராகவும் இருந்தார்."/>
        <aya index="56"
            text="இத்ரீஸையும் இவ்வேதத்தில் நினைவுகூர்வீராக! அவர் சிறந்த உண்மையாளராகவும் நபியாகவும் இருந்தார்.313"/>
        <aya index="57" text="அவரை உயர்ந்த நிலைக்கு உயர்த்தினோம்."/>
        <aya index="58"
            text="யாருக்கு அல்லாஹ் அருள்புரிந்தானோ அத்தகையோர் இவர்கள்தான். அவர்கள் ஆதமின் வழித்தோன்றலிலுள்ள நபிமார்களிலும், நூஹுடன் (கப்பலில்) நாம் ஏற்றிச் சென்றவர்களிலும், இப்ராஹீம், இஸ்ராயீல் ஆகியோரின் வழித்தோன்றல்களிலும் நாம் நேர்வழி காட்டித் தேர்ந்தெடுத்தவர்களிலும் உள்ளவர்கள். அவர்களிடம் அளவற்ற அருளாளனின் வசனங்கள் எடுத்துரைக்கப்பட்டால் அழுதவர்களாக ஸஜ்தாவில் விழுவார்கள்."/>
        <aya index="59"
            text="அவர்களுக்குப் பின் மற்றொரு தலைமுறையினர் அவர்களின் இடத்திற்கு வந்தனர். அவர்கள் தொழுகையைப் பாழாக்கினர்; சுய விருப்பங்களைப் பின்பற்றினர். எனவே அவர்கள் அழிவைச் சந்திப்பார்கள்."/>
        <aya index="60"
            text="எனினும், யார் பாவ மன்னிப்புக் கோரி, இறைநம்பிக்கை கொண்டு, நற்செயல் செய்கிறார்களோ, அவர்கள் சொர்க்கத்தில் நுழைவார்கள். அவர்கள் சிறிதும் அநியாயம் செய்யப்பட மாட்டார்கள்."/>
        <aya index="61"
            text="அளவற்ற அருளாளன் தன் அடியார்களுக்கு, மறைவாக இருக்கும் அந்த நிலையான சொர்க்கங்களை வாக்களித்துள்ளான். அவனது வாக்குறுதி நிறைவேற்றப்படக் கூடியதாகும்."/>
        <aya index="62"
            text="அங்கு அவர்கள் வீணானதைச் செவியுற மாட்டார்கள். மாறாக, ஸலாம் என்பதையே (செவியுறுவார்கள்.) அங்கு அவர்களுக்குக் காலையிலும், மாலையிலும் அவர்களுக்கான உணவு உள்ளது."/>
        <aya index="63"
            text="அந்தச் சொர்க்கத்திற்கு நமது அடியார்களில் இறையச்சமுடையவர்களாக இருப்போரை வாரிசாக்குவோம்."/>
        <aya index="64"
            text="&quot;(நபியே!) உமது இறைவனின் ஆணையின்றி நாங்கள் இறங்க மாட்டோம்.314 எங்களுக்கு முன்னுள்ளவையும், பின்னுள்ளவையும், அவற்றுக்கு இடைப்பட்டவையும் அவனுக்கே சொந்தம். உமது இறைவன் எதையும் மறப்பவன் அல்ல!&quot; (என ஜிப்ரீல் கூறினார்.)315"/>
        <aya index="65"
            text="(அவன்) வானங்கள், பூமி மற்றும் அவற்றுக்கு இடைப்பட்டவற்றின் இறைவனாவான். எனவே அவனையே வணங்குவீராக! அவனை வணங்குவதில் (ஏற்படும் கஷ்டங்களைப்) பொறுத்துக் கொள்வீராக! அவனுக்கு நிகரான யாரையும் அறிவீரா?"/>
        <aya index="66"
            text="&quot;நான் மரணித்துவிட்டால், உயிருடன் எழுப்பப்படுவேனா?&quot; என மனிதன் கேட்கிறான்."/>
        <aya index="67"
            text="அவன் எப்பொருளாகவும் இல்லாதிருந்த நிலையில் இதற்கு முன் அவனை நாமே படைத்தோம் என்பதை மனிதன் நினைத்துப் பார்க்க வேண்டாமா?"/>
        <aya index="68"
            text="உமது இறைவன்மீது சத்தியமாக! அவர்களையும், ஷைத்தான் களையும் நாம் ஒன்றுசேர்ப்போம். பின்னர் அவர்களை நரகத்தைச் சுற்றிலும் முழங்காலிட்டவர்களாக முன்னிலைப்படுத்துவோம்."/>
        <aya index="69"
            text="பின்னர், அளவற்ற அருளாளனுக்கு மாறு செய்வதில் ஒவ்வொரு கூட்டத்திலும் யார் மிகக் கடுமையாக இருந்தார்களோ அவர்களைத் தனியாகப் பிரித்தெடுப்போம்."/>
        <aya index="70"
            text="(அதன்) பின்னர், நரகத்தில் நுழைவதற்கு அவர்களில் மிகத் தகுதியானவர்கள் யார் என்பதை நாமே நன்கறிந்தவர்கள்."/>
        <aya index="71"
            text="உங்களில் யாரும் அதைக் கடந்து செல்லாமல் இருக்க முடியாது. இது உமது இறைவனால் தீர்மானிக்கப்பட்ட முடிவாகும்.316"/>
        <aya index="72"
            text="பிறகு இறையச்சமுடையோரைக் காப்பாற்றுவோம். அநியாயக் காரர்களை முழங்காலிட்டவர்களாக அதில் விட்டுவிடுவோம்."/>
        <aya index="73"
            text="அவர்களிடம் நமது வசனங்கள் தெளிவாக எடுத்துரைக்கப்பட்டால் &quot;(நம்) இரு சாராரில் நல்ல வசிப்பிடத்தையும், சிறந்த சபையையும் கொண்டிருப்போர் யார்?&quot; என்று இறைநம்பிக்கை கொண்டோரிடம் இறைமறுப்பாளர்கள் கேட்கின்றனர்."/>
        <aya index="74"
            text="இவர்களுக்கு முன்னர் நாம் எத்தனையோ தலைமுறைகளை அழித்துள்ளோம். அவர்கள் வாழ்க்கைச் சாதனத்திலும் தோற்றத்திலும் (இவர்களைவிட) மிகச் சிறந்த நிலையில் இருந்தனர்."/>
        <aya index="75"
            text="&quot;யார் வழிகேட்டில் இருக்கிறார்களோ அவர்களுக்கு அளவிலா அருளாளன் கால அவகாசத்தை நீட்டிக்கிறான். முடிவில், தமக்கு வாக்களிக்கப்பட்டவற்றில் தண்டனையையோ அல்லது உலகம் அழியும் நேரத்தையோ அவர்கள் காணும்போது, கெட்ட வசிப்பிடத்தையும், பலவீனமான படையையும் கொண்டவர்கள் யார் என்பதை அறிந்து கொள்வார்கள்&quot; என்று (நபியே!) கூறுவீராக!"/>
        <aya index="76"
            text="நேர்வழி நடப்போருக்கு, அல்லாஹ் நேர்வழியை அதிகப் படுத்துகிறான். நிலைத்து நிற்கும் நற்செயல்களே உமது இறைவனிடம் கூலியில் சிறந்ததும், திரும்புமிடத்தில் சிறந்ததுமாகும்."/>
        <aya index="77"
            text="நமது வசனங்களை மறுத்து, &quot;எனக்குப் பொருளாதாரமும் பிள்ளைச் செல்வமும் கொடுக்கப்படும்&quot; என்று கூறியவனை நீர் பார்த்தீரா? 317"/>
        <aya index="78"
            text="அவன் மறைவானதைத் தெரிந்து கொண்டானா? அல்லது அளவிலா அருளாளனிடம் வாக்குறுதி எதையும் பெற்று விட்டானா?"/>
        <aya index="79"
            text="அவ்வாறல்ல! அவன் கூறுவதை எழுதி வைப்போம். அவனுக்கு வேதனையை மென்மேலும் நீடிக்கச் செய்வோம்."/>
        <aya index="80"
            text="அவன் கூறியவற்றுக்கு நாமே உரிமையாளராவோம். அவன் நம்மிடம் (பொருளோ, பிள்ளைகளோ இன்றி) தனியாகவே வருவான்."/>
        <aya index="81"
            text="தமக்குப் பக்கபலமாக இருப்பார்கள் என்பதற்காக, அல்லாஹ்வை யன்றி வேறு கடவுள்களை ஏற்படுத்திக் கொண்டனர்."/>
        <aya index="82"
            text="எனினும், அவர்களோ தம்மை இவர்கள் வணங்கியதை மறுத்து, இவர்களுக்கு எதிரியாகவும் ஆகிவிடுவர்."/>
        <aya index="83"
            text="இறைமறுப்பாளர்களை(ப் பாவம் செய்ய)த் தூண்டிக் கொண்டே இருப்பதற்காக அவர்களிடம் ஷைத்தான்களை அனுப்பியுள்ளோம் என்பதை நீர் கவனிக்கவில்லையா?"/>
        <aya index="84"
            text="எனவே அவர்கள் விஷயத்தில் அவசரப்படாதீர்! அவர்களுக்கு நாம் கணக்கிடுவதெல்லாம் (குறிப்பிட்ட) தவணையைத் தான்."/>
        <aya index="85, 86"
            text="அந்நாளில் அளவிலா அருளாளனை நோக்கி இறையச்சம் உடையோரை அணியாக ஒன்றுதிரட்டுவோம். குற்றவாளிகளைத் தாகமுடையோராக நரகத்தை நோக்கி ஓட்டிச் செல்வோம்."/>
        <aya index="87"
            text="அளவிலா அருளாளனிடம் உறுதிமொழி எடுத்தவர்களைத் தவிர, எவரும் (எவருக்கும்) பரிந்துரை செய்ய அதிகாரம் பெற மாட்டார்கள்."/>
        <aya index="88"
            text="அவர்கள், &quot;அளவிலா அருளாளன், பிள்ளையை ஏற்படுத்திக் கொண்டான்&quot; எனக் கூறுகின்றனர்."/>
        <aya index="89" text="மிக மோசமான விஷயத்தையே நீங்கள் கொண்டு வந்திருக்கிறீர்கள்."/>
        <aya index="90, 91"
            text="அவர்கள், அளவிலா அருளாளனுடன் பிள்ளையைத் தொடர்புபடுத்துவதன் காரணமாக வானங்கள் வெடிப்பதற்கும் பூமி பிளப்பதற்கும் மலைகள் நொறுங்குவதற்கும் முனைகின்றன."/>
        <aya index="92"
            text="பிள்ளையை ஏற்படுத்திக் கொள்வது அளவிலா அருளாளனுக்குத் தகுதியானதல்ல!318"/>
        <aya index="93"
            text="அளவிலா அருளாளனிடம் வானங்களிலும், பூமியிலும் உள்ள அனைவரும் அடிமையாகவே வருவார்கள்."/>
        <aya index="94"
            text="அவன் அவர்களைச் சூழ்ந்தறிந்துள்ளான். மேலும் அவர்களைத் துல்லியமாகக் கணக்கிட்டுள்ளான்."/>
        <aya index="95" text="அவனிடம் அவர்கள் ஒவ்வொருவரும் மறுமை நாளில் தனித்தே வருவார்கள்."/>
        <aya index="96"
            text="இறைநம்பிக்கை கொண்டு, நற்செயல்கள் செய்வோருக்கு, அளவிலா அருளாளன் அன்பை உண்டாக்குவான்.319"/>
        <aya index="97"
            text="(நபியே!) நாம் இ(வ்வேதத்)தை உமது மொழியில் எளிதாக்கி இருப்பதெல்லாம், இதன் மூலம் இறையச்சமுடையோருக்கு நீர் நற்செய்தி கூறுவதற்காகவும், விதண்டா வாதம் செய்யும் கூட்டத்தினரை நீர் எச்சரிப்பதற்காகவும் தான்."/>
        <aya index="98"
            text="இவர்களுக்கு முன்பு நாம் எத்தனையோ தலைமுறைகளை அழித்திருக்கிறோம். அவர்களில் யாரையேனும் நீர் பார்க்கிறீரா? அல்லது அவர்களின் சிறு சப்தத்தையேனும் கேட்கிறீரா?"/>
    </sura>
    <sura index="20" name="">
        <aya index="1" text="தா, ஹா."/>
        <aya index="2"
            text="(நபியே!) நீர் சிரமப்படுவதற்காக இந்தக் குர்ஆனை உமக்கு நாம் அருளவில்லை."/>
        <aya index="3" text="எனினும், (இறைவனை) அஞ்சக்கூடியவர்களுக்கு நினைவூட்டலாகும்."/>
        <aya index="4"
            text="(இது,) பூமியையும், உயர்ந்த வானங்களையும் படைத்தவனிடமிருந்து அருளப்பட்டது."/>
        <aya index="5" text="அளவற்ற அருளாளன் அர்ஷின்மீது அமர்ந்தான்."/>
        <aya index="6"
            text="வானங்களில் உள்ளவையும், பூமியில் உள்ளவையும், அவ்விரண்டிற்கு இடைப்பட்டவையும், மண்ணுக்கு அடியில் உள்ளவையும் அவனுக்கே உரியன."/>
        <aya index="7"
            text="நீர் சப்தமாகப் பேசினாலும் இரகசியத்தையும் அதைவிட மறைவானதையும் அவன் அறிகிறான்."/>
        <aya index="8"
            text="அல்லாஹ், அவனைத் தவிர வேறு எந்தக் கடவுளும் இல்லை. அவனுக்கு அழகான பெயர்கள் உள்ளன."/>
        <aya index="9" text="(நபியே!) மூஸாவைப் பற்றிய செய்தி உம்மிடம் வந்ததா?"/>
        <aya index="10"
            text="அவர் நெருப்பைக் கண்டபோது, &quot;காத்திருங்கள்! நான் ஒரு நெருப்பைக் கண்டேன். அதிலிருந்து ஒரு தீப்பந்தத்தை உங்களிடம் நான் கொண்டு வரலாம்; அல்லது நெருப்பின் அருகில் ஒரு வழிகாட்டியைக் காணலாம்&quot; என்று தமது குடும்பத்தாரிடம் கூறினார்."/>
        <aya index="11" text="அவர் அங்குச் சென்றபோது 'மூஸாவே!' என அழைக்கப்பட்டார்."/>
        <aya index="12"
            text="நான்தான் உம்முடைய இறைவன்! உமது இரு காலணிகளையும் கழற்றுவீராக! நீர் 'துவா' எனும் தூய பள்ளத்தாக்கில் இருக்கிறீர்."/>
        <aya index="13"
            text="நான் உம்மைத் தேர்ந்தெடுத்துக் கொண்டேன். எனவே (உமக்கு) அறிவிக்கப்படுபவதைச் செவியேற்பீராக!"/>
        <aya index="14"
            text="நானே அல்லாஹ்! என்னைத் தவிர வேறு எந்தக் கடவுளும் இல்லை. எனவே என்னையே வணங்குவீராக! என்னை நினைவுகூர்வதற்காகத் தொழுகையை நிலைநிறுத்துவீராக!320"/>
        <aya index="15"
            text="உலகம் அழியும் நேரம் வரக் கூடியதே! ஒவ்வொருவருக்கும் அவரவர் செய்த செயல்களுக்கான கூலி வழங்கப்படுவதற்காக அதை மறைத்து வைக்க விரும்புகிறேன்."/>
        <aya index="16"
            text="எனவே, அதை நம்பாமல் தன் சுய விருப்பத்தைப் பின்பற்றியவன் அதை (நம்புவதை) விட்டும் உம்மைத் தடுத்துவிட வேண்டாம். அவ்வாறாயின் நீர் அழிந்து விடுவீர்!"/>
        <aya index="17"
            text="&quot;மூஸாவே! உமது வலது கையில் இருப்பது என்ன?&quot; (என இறைவன் கேட்டான்.)"/>
        <aya index="18"
            text="&quot;இது என் கைத்தடி! இதன்மீது நான் ஊன்றி நிற்பேன். இதைக் கொண்டு எனது ஆடுகளுக்கு இலை பறிப்பேன்; இதனால் எனக்கு வேறுசில பயன்களும் இருக்கின்றன&quot;என்று அவர் கூறினார்."/>
        <aya index="19"
            text="(அதற்கு இறைவன்) &quot;மூஸாவே! அதை(க் கீழே) போடுவீராக!&quot; என்று கூறினான்."/>
        <aya index="20" text="அவர் அதைப் போட்டார். உடனே அது ஓடக்கூடிய பாம்பானது."/>
        <aya index="21, 22, 23, 24"
            text="&quot;அதைப் பிடிப்பீராக! பயப்படாதீர்! அதன் முந்தைய நிலைக்கே அதைத் திரும்பக் கொண்டு வருவோம். உமது கையை அக்குள் பகுதியில் சேர்த்து வைப்பீராக! அது மாசற்ற வெண்மையாக வெளிப்படும். அது மற்றொரு சான்றாக உள்ளது. நமது மாபெரும் சான்றுகளில் சிலவற்றை உமக்குக் காட்ட வேண்டும் என்பதே இதற்குக் காரணம். ஃபிர்அவ்னிடம் செல்வீராக! அவன் வரம்பு மீறி விட்டான்&quot; என்று (இறைவன்) கூறினான்."/>
        <aya index="25, 26, 27, 28"
            text="&quot;என் இறைவனே! என் உள்ளத்தை எனக்கு விரிவாக்குவாயாக! என் காரியத்தை எனக்கு எளிதாக்குவாயாக! என் பேச்சை அவர்கள் விளங்கிக் கொள்வதற்காக எனது நாவிலுள்ள முடிச்சை அவிழ்ப்பாயாக!&quot; என்று அவர் கூறினார்."/>
        <aya index="29, 30, 31, 32"
            text="&quot;என் குடும்பத்தைச் சேர்ந்த எனது சகோதரர் ஹாரூனை எனக்கு உதவியாளராக ஆக்குவாயாக! அவர் மூலம் என் ஆற்றலை வலுப்படுத்துவாயாக! என் காரியத்தில் அவரையும் கூட்டாக்குவாயாக!&quot;"/>
        <aya index="33, 34, 35"
            text="&quot;நாங்கள் உன்னை அதிகளவு போற்ற வேண்டும்; உன்னை அதிகளவு நினைவுகூர வேண்டும் என்பதற்காக (உதவுவாயாக!) நீயே எங்களைப் பார்ப்பவனாக இருக்கிறாய்&quot; (என்றும் மூஸா கூறினார்.)"/>
        <aya index="36"
            text="&quot;மூஸாவே! நீர் கேட்டவை உமக்கு வழங்கப்பட்டன&quot; என்று (இறைவன்) கூறினான்."/>
        <aya index="37" text="மற்றொரு முறையும் உம்மீது நாம் அருள் புரிந்துள்ளோம்."/>
        <aya index="38"
            text="உமது தாயாருக்கு அறிவிக்கப்பட வேண்டியதை நாம் அறிவித்ததை நினைத்துப் பார்ப்பீராக!"/>
        <aya index="39"
            text="&quot;அவரை ஒரு பெட்டியில் வைத்து, அதைக் கடலில் போடுவீராக! அக்கடல் அவரைக் கரையில் கொண்டு சேர்க்கும். என்னுடைய எதிரியாகவும், அவருடைய எதிரியாகவும் இருப்பவன் அவரை எடுத்துக் கொள்வான்&quot; (என அறிவித்தோம்.) உம்மீது எனது அன்பைப் பொழிந்தேன். என் கண்காணிப்பில் நீர் வளர்க்கப்படுவதற்காக (இவ்வாறு செய்தேன்.)"/>
        <aya index="40"
            text="உமது சகோதரி (அங்குச்) சென்று, &quot;இவரைப் பராமரிக்கும் ஒருவரைப் பற்றி உங்களுக்கு நான் அறிவிக்கட்டுமா?&quot; என்று கேட்டபோது, உமது தாயார் கண் குளிர்ச்சி அடைவதற்காகவும், கவலைப்படாமல் இருப்பதற்காகவும் அவரிடமே உம்மைத் திருப்பிக் கொடுத்தோம். நீர் ஒருவரைக் கொலை செய்தீர்! அக்கவலையிலிருந்தும் உம்மைக் காப்பாற்றினோம். மேலும் உம்மைக் கடுமையாகச் சோதித்தோம். பின்னர் மத்யன்வாசிகளிடையே பல ஆண்டுகள் தங்கியிருந்தீர். பிறகு, மூஸாவே! (நாம்) நிர்ணயித்தபடி நீர் வந்துள்ளீர்."/>
        <aya index="41" text="&quot;உம்மை எனக்காக நான் தேர்ந்தெடுத்துள்ளேன்&quot;"/>
        <aya index="42, 43, 44"
            text="&quot;நீரும், உமது சகோதரரும் எனது சான்றுகளுடன் செல்லுங்கள்! என்னை நினைவுகூர்வதில் சோர்ந்து விடாதீர்கள்! நீங்கள் இருவரும் ஃபிர்அவ்னிடம் செல்லுங்கள்! அவன் வரம்பு மீறி விட்டான். மென்மையான சொல்லையே அவனிடம் கூறுங்கள்! அதனால் அவன் படிப்பினை பெறலாம்; அல்லது பயப்படலாம்&quot; (என இறைவன் கூறினான்)."/>
        <aya index="45"
            text="&quot;எங்கள் இறைவனே! அவன் எங்களைத் துன்புறுத்துவதையோ அல்லது எங்கள்மீது வரம்பு மீறுவதையோ (எண்ணிப்) பயப்படுகிறோம்&quot;என இருவரும் கூறினர்."/>
        <aya index="46, 47, 48"
            text="&quot;நீங்கள் இருவரும் பயப்படாதீர்கள்! நான் கேட்டுக் கொண்டும் பார்த்துக் கொண்டும் உங்களுடன் இருக்கிறேன். இருவரும் அவனிடம் செல்லுங்கள்! &quot;நாங்கள் உனது இறைவனின் தூதர்கள்; எங்களுடன் இஸ்ராயீலின் வழித்தோன்றல்களை அனுப்பிவிடு! அவர்களை வேதனைப்படுத்தாதே! உன் இறைவனிடமிருந்து சான்றை உன்னிடம் கொண்டு வந்திருக்கிறோம். நேர்வழியைப் பின்பற்றுவோர்மீது அமைதி நிலவட்டும். 'பொய்யெனக் கூறி, புறக்கணிப்போருக்கே தண்டனை உண்டு' என எங்களுக்கு அறிவிக்கப்பட்டுள்ளது&quot; என்று கூறுங்கள்&quot; என (இறைவன்) கூறினான்.321"/>
        <aya index="49"
            text="(ஃபிர்அவ்ன்,) &quot;மூஸாவே! உங்கள் இருவருடைய இறைவன் யார்?&quot; எனக் கேட்டான்."/>
        <aya index="50"
            text="&quot;ஒவ்வொரு பொருளுக்கும் அதற்குரிய வடிவத்தைக் கொடுத்து, பின்னர் வழிகாட்டினானே அவன்தான் எங்கள் இறைவன்&quot; என்று (மூஸா) கூறினார்."/>
        <aya index="51"
            text="&quot;அப்படியானால் முன்சென்ற தலைமுறைகளின் நிலை என்ன?&quot; என்று அவன் கேட்டான்."/>
        <aya index="52"
            text="&quot;அதுபற்றிய அறிவு என் இறைவனிடம் உள்ள பதிவேட்டில் உள்ளது. என் இறைவன் தவறிழைக்க மாட்டான்; மறக்கவும் மாட்டான்&quot; என்று அவர் கூறினார்."/>
        <aya index="53"
            text="அவன்தான் பூமியை உங்களுக்கு விரிப்பாக ஆக்கி, அதில் உங்களுக்காகப் பாதைகளை ஏற்படுத்தினான். வானிலிருந்து மழையை இறக்கி, அதன் மூலம் பல்வேறு வகையான தாவரங்களை ஜோடிகளாக வெளிப்படுத்தினோம்."/>
        <aya index="54"
            text="நீங்களும் உண்ணுங்கள்; உங்கள் கால்நடைகளையும் மேய விடுங்கள்! இதில் அறிவுடையோருக்குச் சான்றுகள் உள்ளன."/>
        <aya index="55"
            text="பூமியிலிருந்து உங்களைப் படைத்தோம்; இதிலேயே உங்களை மீண்டும் கொண்டு சேர்ப்போம்; இதிலிருந்தே மற்றொரு முறையும் உங்களை வெளிப்படுத்துவோம்."/>
        <aya index="56"
            text="நமது சான்றுகள் அனைத்தையும் ஃபிர்அவ்னுக்குக் காட்டினோம். ஆனால் அவன் (அவைகளைப்) பொய்யெனக் கூறி, ஏற்க மறுத்தான்."/>
        <aya index="57, 58"
            text="&quot;மூஸாவே! உம்முடைய சூனியத்தின் மூலம் எங்கள் நாட்டை விட்டு எங்களை வெளியேற்றவா எங்களிடம் வந்துள்ளீர்? அவ்வாறாயின், இதுபோல் சூனியத்தை நாமும் உம்மிடம் கொண்டு வருவோம். எனவே, எங்களுக்கும் உமக்குமிடையே ஒரு மையமான இடத்தில் நாங்களும் நீரும் மாறு செய்ய முடியாத ஒரு நேரத்தை முடிவு செய்வீராக! மையமான ஓர் இடத்தில் நாங்களும், நீரும் அதில் தவறி விடாமல் இருப்போம்&quot; என்று அவன் கூறினான்."/>
        <aya index="59"
            text="&quot;உங்களுக்கு வாக்களிப்பட்ட நேரம் பண்டிகை நாளாகும். (அந்நாளின்) முற்பகல் நேரத்தில் மக்கள் திரட்டப்பட வேண்டும்&quot; என்று அவர் கூறினார்."/>
        <aya index="60"
            text="ஃபிர்அவ்ன் திரும்பிச் சென்று, தனது சூழ்ச்சியை ஒருங்கிணைத்து விட்டுப் பின்னர் வந்தான்."/>
        <aya index="61"
            text="&quot;உங்களுக்குக் கேடுதான். அல்லாஹ்வின்மீது பொய்யைப் புனைந்து கூறாதீர்கள்! அவ்வாறு செய்தால் அவன் உங்களைத் துன்புறுத்தி அடியோடு அழித்து விடுவான். புனைந்து கூறுபவன் நஷ்டமடைந்து விட்டான்&quot; என அவர்களிடம் மூஸா கூறினார்."/>
        <aya index="62"
            text="எனவே, அவர்கள் தமது காரியத்தில் தமக்கிடையே கருத்து வேறுபாடு கொண்டனர். மேலும் இரகசிய ஆலோசனையும் செய்தனர்."/>
        <aya index="63, 64"
            text="&quot;இந்த இருவருமே சூனியக்காரர்கள். இவர்கள் தமது சூனியத்தைக் கொண்டு உங்கள் நாட்டிலிருந்து உங்களை வெளியேற்றவும், உயர்வான உங்கள் வழிமுறையை ஒழிக்கவும் விரும்புகிறார்கள். எனவே, உங்கள் சூழ்ச்சியை ஒருங்கிணைத்து, அதன்பின் அணிவகுத்து வாருங்கள்! இன்றைய தினம் யார் மிகைக்கிறாரோ அவரே வெற்றி பெற்றவர்&quot; என்று அவர்கள் பேசிக் கொண்டனர்."/>
        <aya index="65"
            text="&quot;மூஸாவே! (சூனியத்தை) நீர் போடுகிறீரா? அல்லது போடுவோரில் முதலாவதாக நாங்கள் இருக்கட்டுமா?&quot; என்று கேட்டனர்."/>
        <aya index="66"
            text="&quot;இல்லை! நீங்களே (முதலில்) போடுங்கள்!&quot;என்று (மூஸா) கூறினார். உடனே, அவர்களின் கயிறுகளும், கைத்தடிகளும் அவர்களின் சூனியத்தின் காரணமாக அவை ஓடுவதுபோல் அவருக்குத் தோற்றம் ஏற்படுத்தப்பட்டது."/>
        <aya index="67" text="மூஸா, தம் மனதில் பயத்தை உணர்ந்தார்."/>
        <aya index="68, 69"
            text="&quot;பயப்படாதீர்! நீரே மிகைக்கக் கூடியவர். உம் வலது கையில் இருப்பதைப் போடுவீராக! அது அவர்கள் செய்தவற்றை விழுங்கி விடும். அவர்கள் செய்ததெல்லாம் சூனியக்காரனின் சூழ்ச்சியே! சூனியக்காரன் எங்கு வந்தாலும் வெற்றி பெற மாட்டான்&quot; என்று கூறினோம்."/>
        <aya index="70"
            text="சூனியக்காரர்கள், &quot;ஹாரூன் மற்றும் மூஸாவின் இறைவனை நாங்கள் நம்பினோம்&quot; என்று கூறியவாறு (அல்லாஹ்வுக்கு) ஸஜ்தா செய்தோராக விழுந்தனர்."/>
        <aya index="71"
            text="&quot;நான் உங்களுக்கு அனுமதியளிக்கும் முன்னரே இவரை நம்பி விட்டீர்களா? இவரே உங்களுக்குச் சூனியத்தைக் கற்றுக் கொடுத்த உங்களில் பெரியவர். உங்களது மாறு கை, மாறு கால்களைத் துண்டித்து, பின்னர் பேரீச்சந் தண்டுகளில் உங்களைச் சிலுவையில் அறைவேன். வேதனை செய்வதில் மிகக் கடுமையானவரும், நிலையானவரும் நம்மில் யார் என்பதை நீங்கள் அறிந்து கொள்வீர்கள்&quot; என்று (ஃபிர்அவ்ன்) கூறினான்."/>
        <aya index="72"
            text="&quot;எங்களிடம் வந்துள்ள தெளிவான சான்றுகளைவிடவும், எங்களைப் படைத்தவனைவிடவும் உன்னை நாங்கள் தேர்ந்தெடுக்க மாட்டோம். எனவே, நீ தீர்ப்பளிக்க வேண்டியதைத் தீர்ப்பளித்துக் கொள். நீ தீர்ப்பளிப்பதெல்லாம் இந்த உலக வாழ்க்கையில்தான்!&quot; என அவர்கள் கூறினர்."/>
        <aya index="73"
            text="&quot;எங்கள் தவறுகளையும், நீ எங்களை நிர்ப்பந்தித்து செய்ய வைத்த சூனியத்தையும் எங்கள் இறைவன் எங்களை மன்னிப்பதற்காக அவனை நாங்கள் நம்பினோம். அல்லாஹ் மிக்க மேலானவன்; நிலைத்திருப்பவன்&quot; (என்றும் கூறினர்.)"/>
        <aya index="74"
            text="யார் குற்றவாளியாகத் தனது இறைவனிடம் வருகிறானோ அவனுக்கு நரகம்தான். அதில் அவன் மரணிக்கவும் மாட்டான்; வாழவும் மாட்டான்.322"/>
        <aya index="75"
            text="யார் நற்செயல்களைச் செய்து, இறைநம்பிக்கையாளராக அவனிடம் வருகிறார்களோ அவர்களுக்கு உயர்ந்த பதவிகள் உண்டு."/>
        <aya index="76"
            text="(அவை) நிலையான சொர்க்கங்கள்! அவற்றின் கீழ் ஆறுகள் ஓடும். அதில் நிரந்தரமாக இருப்பார்கள். இதுவே தூய்மையாக நடப்போருக்குரிய கூலியாகும்."/>
        <aya index="77"
            text="&quot;என்னுடைய அடியார்களை இரவில் அழைத்துச் செல்வீராக! கடலில் உலர்ந்த ஒரு பாதையை அவர்களுக்கு ஏற்படுத்துவீராக! (ஃபிர்அவ்னிடம்) மாட்டிக் கொள்வதைப் பற்றி அஞ்சாதீர்! (மூழ்கி விடுவோம் என) நீர் பயப்படவும் வேண்டாம்&quot; என நாம் மூஸாவுக்கு அறிவித்தோம்."/>
        <aya index="78"
            text="ஃபிர்அவ்ன், தனது படைகளுடன் அவர்களைத் பின்தொடர்ந்து சென்றான். அப்போது அவர்களைக் கடலில் மூடிக் கொள்ளக் கூடிய (அலையான)து மூடிக் கொண்டது."/>
        <aya index="79"
            text="ஃபிர்அவ்ன், தனது கூட்டத்தாரை வழி கெடுத்தான்; (அவர்களுக்கு) நேர்வழியைக் காட்டவில்லை."/>
        <aya index="80"
            text="இஸ்ராயீலின் வழித்தோன்றல்களே! உங்கள் எதிரியிடமிருந்து உங்களைக் காப்பாற்றினோம். உங்களுக்குத் (தவ்ராத்தை வழங்குவதற்காகத்) தூர் மலையின் வலதுபுறத்தை வாக்களித்தோம். மன்னு, ஸல்வாவை (உணவாக) உங்களுக்கு இறக்கினோம்."/>
        <aya index="81"
            text="நாம் உங்களுக்கு அளித்தவற்றில் தூய்மையானவற்றை உண்ணுங்கள்! அதில் வரம்பு மீறாதீர்கள்! அவ்வாறு செய்தால் உங்கள்மீது என் கோபம் இறங்கிவிடும். என் கோபம் யார்மீது இறங்குகிறதோ அவன் வீழ்ந்து விட்டான்."/>
        <aya index="82"
            text="பாவ மன்னிப்புக் கோரி, இறைநம்பிக்கை கொண்டு, நற்செயல் செய்து, பின்னர் நேர்வழி நடப்பவரை நான் மிகவும் மன்னிப்பவன்."/>
        <aya index="83"
            text="&quot;மூஸாவே! உமது சமுதாயத்தினரை விட்டு உம்மை விரைந்து வரச் செய்தது எது?&quot; (என இறைவன் கேட்டான்.)"/>
        <aya index="84"
            text="&quot;அவர்கள் என்னைப் பின்தொடர்கின்றனர். என் இறைவனே! நீ பொருந்திக் கொள்வதற்காக உன்னிடம் விரைந்து வந்துவிட்டேன்&quot; என்று அவர் கூறினார்."/>
        <aya index="85"
            text="&quot;உம(து வருகை)க்குப் பின் உமது சமுதாயத்தை நாம் சோதித்தோம். அவர்களை ஸாமிரீ வழிகெடுத்து விட்டான்&quot;என்று (இறைவன்) கூறினான்."/>
        <aya index="86"
            text="மூஸா கோபம் கொண்டு, கவலைப்பட்டவராகத் தமது சமுதாயத்திடம் திரும்பினார். &quot;என் சமுதாயத்தினரே! உங்களுக்கு அழகான வாக்குறுதியை உங்கள் இறைவன் அளிக்கவில்லையா? (அவன் வாக்குறுதியளித்து) உங்களுக்கு நீண்ட காலம் ஆகிவிட்டதா? அல்லது உங்கள் இறைவனின் கோபம் உங்கள்மீது இறங்க வேண்டுமென விரும்புகிறீர்களா? என்னிடம் கொடுத்த வாக்குறுதிக்கு மாறு செய்து விட்டீர்களே!&quot; என்று கேட்டார்."/>
        <aya index="87"
            text="&quot;உம்மிடம் கொடுத்த வாக்குறுதிக்கு, நாங்களாக விரும்பி மாறு செய்யவில்லை. மாறாக, அந்தச் சமுதாயத்தின் ஆபரணச் சுமைகள் எங்களிடம் சுமத்தப்பட்டிருந்தன. அவற்றை நாங்கள் எறிந்தோம்; அவ்வாறே ஸாமிரியும் போட்டான்&quot; என அவர்கள் கூறினர்."/>
        <aya index="88"
            text="பிறகு அவன், அவர்களுக்கு (வெறும்) உடலைக் கொண்ட காளைக் கன்றை வெளிப்படுத்தினான். அதற்கு மாட்டின் சப்தமும் இருந்தது. அப்போது அவர்கள், &quot;இதுவே உங்களுக்கும் கடவுள்; மூஸாவுக்கும் கடவுள்! ஆனால் அவர் மறந்து விட்டார்&quot; எனக் கூறினர்."/>
        <aya index="89"
            text="அக்கன்று, அவர்களிடம் எந்தப் பேச்சுக்கும் மறுமொழி கூறாது என்பதையும், அது, அவர்களுக்குத் தீமையோ, நன்மையோ செய்ய வலிமையற்றது என்பதையும் அவர்கள் சிந்திக்க வேண்டாமா?"/>
        <aya index="90"
            text="&quot;என் சமுதாயத்தினரே! இதைக் கொண்டே நீங்கள் சோதிக்கப் பட்டுள்ளீர்கள். உங்கள் இறைவன் அளவிலா அருளாளன்தான். எனவே, என்னைப் பின்பற்றுங்கள்! என்னுடைய ஆணைக்கும் கட்டுப்படுங்கள்!&quot; என முன்னரே அவர்களிடம் ஹாரூன் கூறியிருந்தார்."/>
        <aya index="91"
            text="அவர்கள், &quot;மூஸா எங்களிடம் திரும்பி வரும்வரை நாங்கள் இதன்மீதே நிலைத்திருப்போம்&quot; எனக் கூறினர்."/>
        <aya index="92, 93"
            text="&quot;ஹாரூனே! இவர்கள் வழி கெட்டதை நீர் கண்டபோது, என் (வழியி)னைப் பின்பற்றுவதை விட்டும் உம்மைத் தடுத்தது எது? என் ஆணையை மீறி விட்டீரா?&quot; என்று (மூஸா) கேட்டார்."/>
        <aya index="94"
            text="&quot;என் தாயின் மகனே! என்னுடைய தாடியையும், தலையையும் பிடிக்காதீர்! 'என் வார்த்தையை எதிர்பார்க்காமல் இஸ்ராயீலின் வழித்தோன்றல்களுக்கிடையே பிரிவினையை ஏற்படுத்தி விட்டீரே!' என்று நீர் கூறுவதை (எண்ணி)ப் பயந்தேன்&quot;என அவர் கூறினார்."/>
        <aya index="95" text="&quot;ஸாமிரியே! உன்னுடைய விஷயம் என்ன?&quot; என்று (மூஸா) கேட்டார்."/>
        <aya index="96"
            text="&quot;அவர்கள் பார்க்காததை நான் பார்த்தேன். இத்தூதருடைய காலடியிலிருந்து ஒரு பிடி (மண்ணை) எடுத்து அதை எறிந்தேன். எனக்கு, என் உள்ளம் இவ்வாறு அலங்கரித்துக் காட்டியது&quot;என்று அவன் கூறினான்."/>
        <aya index="97"
            text="&quot;போய்விடு! இந்த வாழ்க்கையில் உனக்குரிய (தண்டனையான)து 'தீண்டாதே!' எனக் கூறுவதுதான். உன்னால் மாற்றப்பட முடியாத உனக்கென நிர்ணயிக்கப்பட்ட ஒருநேரம் உண்டு. நீ வணங்கிக் கொண்டிருந்த உன் கடவுளைப் பார்! நாம் அதை நெருப்பில் எரித்து, பிறகு அதை ஒரேயடியாகக் கடலில் தூவி விடுவோம்&quot; என்று (மூஸா) கூறினார்."/>
        <aya index="98"
            text="உங்கள் கடவுள் அல்லாஹ்தான். அவனைத் தவிர வேறு எந்தக் கடவுளும் இல்லை. ஒவ்வொரு பொருளையும் ஞானத்தால் அவன் சூழ்ந்திருக்கிறான்."/>
        <aya index="99"
            text="(நபியே!) இவ்வாறே முன்சென்ற (சமுதாயங்களின்) செய்திகளை உமக்கு எடுத்துரைக்கிறோம். நம்மிடமிருந்து உமக்கு நற்போதனையையும் அளித்துள்ளோம்."/>
        <aya index="100" text="யார் இதைப் புறக்கணிக்கிறாரோ அவர் மறுமை நாளில் பாவத்தைச் சுமப்பார்."/>
        <aya index="101"
            text="அதில் அவர்கள் நிரந்தரமாக இருப்பார்கள். அது அவர்களுக்கு மறுமை நாளில் மிகக் கெட்ட சுமையாகும்."/>
        <aya index="102"
            text="(அது) ஸூர் ஊதப்படும் நாள்! அந்நாளில் குற்றவாளிகளை நீலம் பூத்த கண்களுடையவர்களாக ஒன்று திரட்டுவோம்."/>
        <aya index="103"
            text="&quot;(உலகில்) பத்து (நாட்கள்) தவிர நீங்கள் தங்கியிருக்கவில்லை&quot; என்று தமக்கிடையே இரகசியமாகப் பேசிக் கொள்வார்கள்."/>
        <aya index="104"
            text="அவர்களில் அறிவில் சிறந்தவர்கள், &quot;ஒருநாள் மட்டுமே தங்கியிருந்தீர்கள்&quot; என்று கூறும் வேளையில், அவர்கள் பேசிக் கொள்வதை நாம் நன்கறிவோம்."/>
        <aya index="105, 106"
            text="(நபியே!) உம்மிடம் மலைகளைப் பற்றிக் கேட்கின்றனர். &quot;என் இறைவன் அவற்றைத் தூள் தூளாக்கி, அதைச் சமதளமான பொட்டலாக்கி விட்டுவிடுவான்&quot; என்று கூறுவீராக!"/>
        <aya index="107" text="அதில் பள்ளத்தையோ, மேட்டையோ காண மாட்டீர்."/>
        <aya index="108"
            text="அந்நாளில் அழைப்பாளரைப் பின்தொடர்ந்து செல்வார்கள். அதில் எவ்விதக் கோணலும் இருக்காது. அளவிலா அருளாளனுக்கு முன்னால் அனைத்துச் சப்தங்களும் அடங்கிவிடும். காலடிச் சப்தத்தைத் தவிர எதையும் செவியுற மாட்டீர்."/>
        <aya index="109"
            text="அளவிலா அருளாளன் அந்நாளில் யாருக்கு அனுமதியளித்து, யாருடைய பேச்சைப் பொருந்திக் கொண்டானோ அவரைத் தவிர (மற்றவரின்) பரிந்துரை பயனளிக்காது."/>
        <aya index="110"
            text="அவன் அவர்களுக்கு முன்னுள்ளவற்றையும், அவர்களுக்குப் பின்னுள்ளவற்றையும் அறிகிறான். ஆனால் அவர்களால் (தமது) அறிவைக் கொண்டு அவனைப் பற்றி முழுமையாக அறிந்து கொள்ள முடியாது."/>
        <aya index="111"
            text="நிரந்தரமாக உயிருடனிருப்பவனுக்கு முன்னால் முகங்கள் பணிந்து விடும். அநியாயத்தைச் சுமந்தவன் இழப்புக்குள்ளாகி விட்டான்."/>
        <aya index="112"
            text="இறைநம்பிக்கையாராக இருந்து நற்செயல்கள் செய்பவர், (தமக்கு) அநியாயம் செய்யப்படும் என்றோ, (கூலி) குறைக்கப்படும் என்றோ பயப்பட மாட்டார்."/>
        <aya index="113"
            text="இவ்வாறே இதை அரபு மொழியில் அமைந்த குர்ஆனாக அருளியுள்ளோம். இதில், அவர்கள் இறையச்சமுடையோர் ஆவதற்கும், அவர்களுக்குப் படிப்பினையை ஏற்படுத்துவதற்கும் எச்சரிக்கையை விவரித்துள்ளோம்."/>
        <aya index="114"
            text="உண்மை அரசனான அல்லாஹ் உயர்ந்தவன். (நபியே!) அவனது வேத அறிவிப்பு உமக்கு முழுமையாக்கப்படும் முன்பே (குர்ஆனை) ஓதுவதற்கு அவசரப்படாதீர்! &quot;என் இறைவனே! எனக்குக் கல்வியை அதிகப்படுத்துவாயாக!&quot; என்று கூறுவீராக!323"/>
        <aya index="115"
            text="இதற்கு முன் ஆதமிடம் வாக்குறுதி வாங்கியிருந்தோம். ஆனால் அவர் மறந்து விட்டார். அவரிடம் நாம் உறுதிப்பாட்டைக் காணவில்லை."/>
        <aya index="116"
            text="நாம் வானவர்களை நோக்கி, &quot;ஆதமுக்குப் பணியுங்கள்!&quot; என்று கூறியபோது, இப்லீஸைத் தவிர மற்றவர்கள் பணிந்தனர்; அவன் மறுத்து விட்டான்."/>
        <aya index="117, 118, 119"
            text="&quot;ஆதமே! இவன் உமக்கும் உமது மனைவிக்கும் எதிரி! எனவே, சொர்க்கத்திலிருந்து உங்கள் இருவரையும் அவன் வெளியேற்றிவிட வேண்டாம். அவ்வாறாயின் நீர் பாக்கியமிழந்தவராகி விடுவீர். நீர் இங்குப் பசித்தோ, நிர்வாணமாகவோ இருக்க மாட்டீர். மேலும், நீர் இங்குத் தாகத்துடனோ, வெயில்படவோ இருக்க மாட்டீர்&quot; என்று கூறினோம்.324"/>
        <aya index="120"
            text="அவரிடம் ஷைத்தான் கெட்ட எண்ணத்தை ஏற்படுத்தி, &quot;ஆதமே! உமக்கு நான் நிரந்தரமாக இருக்கச் செய்யும் மரத்தையும், அழியாத ஆட்சியையும் அறிவிக்கவா?&quot; என்று கேட்டான்."/>
        <aya index="121"
            text="அ(ம்மரத்)திலிருந்து அவ்விருவரும் சாப்பிட்டனர். அப்போது அவர்களின் வெட்கத்தலங்கள் அவர்களுக்கு வெளிப்படையாகத் தெரிந்தன. சொர்க்கத்தின் இலைகளால் தம்மை மூடிக் கொள்ளலானார்கள். ஆதம் தமது இறைவனுக்கு மாறு செய்தார். எனவே வழி தவறினார்."/>
        <aya index="122"
            text="(அதன்) பின்னர் அவரது இறைவன் அவரைத் தேர்ந்தெடுத்து, அவரை மன்னித்து, நேர்வழி காட்டினான்."/>
        <aya index="123"
            text="&quot;நீங்கள் இருவரும் மொத்தமாக இங்கிருந்து இறங்கிவிடுங்கள்! உங்களில் சிலர், சிலருக்கு எதிரியாவீர்கள். என்னிடமிருந்து உங்களுக்கு நேர்வழி வரும். அப்போது யார் எனது நேர்வழியைப் பின்பற்றுகிறாரோ அவர் வழிதவற மாட்டார்; பாக்கியமிழந்தவராகவும் மாட்டார்&quot; என்று (இறைவன்) கூறினான்."/>
        <aya index="124"
            text="எனது அறிவுரையைப் புறக்கணிப்பவனுக்கு நெருக்கடியான வாழ்க்கையே இருக்கிறது. மறுமை நாளில் அவனைக் குருடனாக எழுப்புவோம்.325"/>
        <aya index="125"
            text="&quot;என் இறைவனே! என்னை ஏன் குருடனாக எழுப்பினாய்? நான் பார்வையுள்ளவனாக இருந்தேனே!&quot; என்று அவன் கேட்பான்."/>
        <aya index="126"
            text="&quot;அவ்வாறுதான்! நமது வசனங்கள் உன்னிடம் வந்தன. அப்போது அவற்றை நீ மறந்தாய்! அதேபோன்று இன்றைய தினம் நீ மறக்கப்பட்டு விட்டாய்&quot; என்று (இறைவன்) கூறுவான்."/>
        <aya index="127"
            text="வரம்பு மீறியும், தன் இறைவனின் வசனங்களை நம்பாமலும் இருப்பவனுக்கு இவ்வாறே நாம் கூலி வழங்குவோம். மறுமையின் தண்டனை மிகக் கடினமானதும் நிலையானதுமாகும்."/>
        <aya index="128"
            text="எத்தனையோ தலைமுறைகளை இவர்களுக்கு முன்னர் நாம் அழித்துள்ளோம் என்பது இவர்களை நேர்வழியில் செலுத்தவில்லையா? அவர்கள் வசித்த இடங்களில்தான் இவர்கள் நடமாடுகின்றனர். இதில் அறிவுடையோருக்குச் சான்றுகள் உள்ளன."/>
        <aya index="129"
            text="உமது இறைவனிடமிருந்து முந்திவிட்ட வாக்கும், நிர்ணயிக்கப்பட்ட காலக்கெடுவும் இல்லாதிருந்தால் (அவர்களின் அழிவு) உறுதியாகி இருக்கும்."/>
        <aya index="130"
            text="(நபியே!) அவர்கள் கூறுவதைப் பொறுத்துக் கொள்வீராக! சூரியன் உதிக்கும் முன்னரும், அது மறையும் முன்னரும் உமது இறைவனின் புகழைக் கொண்டு போற்றுவீராக! இரவு நேரங்களிலும், பகலின் விளிம்புகளிலும் (அவனைப்) போற்றுவீராக! இதனால் நீர் மனநிறைவடையலாம்.326"/>
        <aya index="131"
            text="அவர்களில் பற்பல பிரிவினருக்கும் இவ்வுலக வாழ்க்கையின் கவர்ச்சியாக நாம் வழங்கியுள்ள வசதிகளின் பக்கம் உமது கண்களை நீட்டாதீர்! இதன் மூலம் அவர்களை நாம் சோதிக்க வேண்டும் என்பதே இதற்குக் காரணம். உமது இறைவனிடமுள்ள வாழ்வாதாரமே சிறந்தது; நிலையானது."/>
        <aya index="132"
            text="(நபியே!) உமது குடும்பத்தினருக்குத் தொழுகையை ஏவுவீராக! அ(தைக் கடைப்பிடிப்ப)தில் பொறுமையை மேற்கொள்வீராக!327 நாம் உம்மிடம் வாழ்வாதாரத்தைக் கேட்கவில்லை. நாமே உமக்கு வாழ்வாதாரம் அளிக்கிறோம். இறையச்சத்திற்கே நல்ல முடிவு உண்டு."/>
        <aya index="133"
            text="&quot;தமது இறைவனிடமிருந்து ஒரு சான்றை இவர் நம்மிடம் கொண்டு வர வேண்டாமா?&quot; என்று கேட்கின்றனர். அவர்களிடம் முந்தைய வேதங்களிலுள்ள தெளிவான சான்று வரவில்லையா?"/>
        <aya index="134"
            text="அவர்களை இதற்கு முன்பே நாம் வேதனையைக் கொண்டு அழித்திருந்தால் &quot;எங்கள் இறைவனே! எங்களுக்கு ஒரு தூதரை நீ அனுப்பியிருக்க வேண்டாமா? நாங்கள் இழிவடைந்தும், கேவலப்படுவதற்கும் முன்பு உனது வசனங்களைப் பின்பற்றியிருப்போமே!&quot; என்று கூறுவார்கள்."/>
        <aya index="135"
            text="&quot;ஒவ்வொருவரும் எதிர்பார்ப்பவர்தான். எனவே நீங்களும் எதிர்பாருங்கள்! நேரான பாதையுடையவர் யார் என்பதையும், நேர்வழி பெற்றவர் யார் என்பதையும் அறிந்து கொள்வீர்கள்!&quot; என்று கூறுவீராக!"/>
    </sura>
    <sura index="21" name="">
        <aya index="1"
            text="மனிதர்களுக்கு, அவர்களுக்கான விசாரணை நெருங்கி விட்டது. அவர்களோ அலட்சியத்திலும் புறக்கணிப்பிலும் உள்ளனர்.328"/>
        <aya index="2"
            text="அவர்களிடம் தமது இறைவனிடமிருந்து புதிய அறிவுரை வந்தால் கேலி செய்தவர்களாகவே அதைச் செவியேற்கின்றனர்."/>
        <aya index="3"
            text="அவர்களின் உள்ளங்கள் அலட்சியத்தில் உள்ளன. &quot;இவர் உங்களைப் போன்ற மனிதரைத் தவிர வேறில்லை. நீங்கள் பார்த்துக் கொண்டே சூனியத்திடம் செல்கிறீர்களா?&quot; என்று அநியாயக்காரர்கள் இரகசியமாகப் பேசிக் கொள்கின்றனர்."/>
        <aya index="4"
            text="&quot;வானத்திலும், பூமியிலும் (பேசப்படும்) கூற்றை என் இறைவன் அறிவான். அவன் செவியேற்பவன்; நன்கறிந்தவன்&quot; என (தூதராகிய) அவர் கூறினார்."/>
        <aya index="5"
            text="&quot;(இவை) குழப்பமான கனவுகளே! அப்படியல்ல! இதை இவர் புனைந்து கூறி விட்டார்; இல்லை! இவர் கவிஞரே! முன்னோருக்கு வழங்கப்பட்டதைப் போன்று ஒரு சான்றை அவர் நம்மிடம் கொண்டு வரட்டும்&quot; என அவர்கள் கூறுகின்றனர்."/>
        <aya index="6"
            text="இவர்களுக்கு முன் நாம் அழித்துவிட்ட எந்த ஊராரும் இறைநம்பிக்கை கொள்ளவில்லை. இவர்களா இறைநம்பிக்கை கொள்ளப் போகிறார்கள்?"/>
        <aya index="7"
            text="(நபியே!) உமக்கு முன்னர் ஆண்களையே தவிர நாம் தூதராக அனுப்பவில்லை. அவர்களுக்கு வேத அறிவிப்பை வழங்கினோம். நீங்கள் அறியாதவர்களாக இருந்தால் (வேத) அறிவுடையோரிடம் கேளுங்கள்!"/>
        <aya index="8"
            text="நாம் அவர்களுக்கு உணவு உண்ணாத உடலை ஏற்படுத்தவில்லை. அவர்கள் நிரந்தரமானவர்களாகவும் இருக்கவில்லை."/>
        <aya index="9"
            text="பின்னர், அவர்களுக்கு நாம் (கொடுத்த) வாக்குறுதியை நிறைவேற்றினோம். எனவே அவர்களையும், நாம் நாடியவர்களையும் காப்பாற்றி, வரம்பு மீறியவர்களை அழித்தோம்."/>
        <aya index="10"
            text="உங்களுக்கு ஒரு வேதத்தை அருளியுள்ளோம். அதில் உங்களுக்கான நற்போதனை உள்ளது. சிந்திக்க மாட்டீர்களா?"/>
        <aya index="11"
            text="அநியாயம் செய்த எத்தனையோ ஊர்களை நாம் அடியோடு அழித்துள்ளோம். அதற்குப் பின் வேறு சமுதாயத்தைத் தோற்றுவித்தோம்."/>
        <aya index="12"
            text="அவர்கள் நமது தண்டனையை உணர்ந்தபோது, உடனடியாக அங்கிருந்து வெருண்டோடுகின்றனர்."/>
        <aya index="13"
            text="&quot;நீங்கள் வெருண்டோடாதீர்கள்! நீங்கள் எதில் சுகபோகம் அளிக்கப்பட்டீர்களோ அதை நோக்கியும், உங்கள் தங்குமிடங்களை நோக்கியும் திரும்புங்கள்! நீங்கள் விசாரிக்கப்படுவீர்கள்!&quot; (என்று சொல்லப்பட்டது.)"/>
        <aya index="14"
            text="அவர்கள், &quot;எங்கள் கேடே! நாங்கள் அநியாயக்காரர்களாக ஆகி விட்டோம்&quot; எனக் கூறினர்."/>
        <aya index="15"
            text="நாம் அவர்களை எரிந்து சாம்பலான அறுவடைப் பயிர்களாக ஆக்கும் வரை இதுவே அவர்களின் கூக்குரலாக இருந்தது."/>
        <aya index="16"
            text="நாம் வானத்தையும், பூமியையும், அவ்விரண்டுக்கு இடைப்பட்டவற்றையும் கேளிக்கையாகப் படைக்கவில்லை"/>
        <aya index="17"
            text="நாம் விளையாட்டாக எதையும் எடுத்துக்கொள்ள விரும்பியிருந்தால் நம்மிடமிருந்தே அதை ஏற்படுத்தியிருப்போம். (ஆனால் அவ்வாறு) நாம் செய்வோராக இல்லை."/>
        <aya index="18"
            text="அவ்வாறல்ல! சத்தியத்தை அசத்தியத்தின்மீது எறிகிறோம். அது அசத்தியத்தை உடைத்து விடுகின்றது. உடனே அது அழிந்து விடுகிறது. நீங்கள் (பொய்யாக) வர்ணிப்பதால் உங்களுக்குக் கேடுதான்."/>
        <aya index="19"
            text="வானங்களிலும், பூமியிலும் இருப்போர் அவனுக்கே உரியவர்கள். அவனிடமுள்ள (வான)வர்கள் அவனை வணங்குவதில் கர்வம் கொள்ளவோ, களைப்படையவோ மாட்டார்கள்."/>
        <aya index="20" text="அவர்கள் சோர்வடையாமல் இரவிலும் பகலிலும் அவனைப் போற்றுகின்றனர்."/>
        <aya index="21"
            text="பூமியிலிருந்து அவர்கள் உருவாக்கிக் கொண்ட கடவுள்கள் (இறந்தோரை) உயிர்ப்பித்து எழுப்புவார்களா?"/>
        <aya index="22"
            text="வானங்களிலும், பூமியிலும் அல்லாஹ்வைத் தவிர வேறு கடவுள்கள் இருந்திருந்தால் அவ்விரண்டும் சீர்குலைந்து போயிருக்கும். அவர்கள் வர்ணிப்பதை விட்டும் அர்ஷின் இறைவனான அல்லாஹ் தூயவன்."/>
        <aya index="23"
            text="அவன் செய்பவற்றைப் பற்றி விசாரணை செய்யப்பட மாட்டான். (அவனால்) அவர்கள்தான் விசாரணை செய்யப்படுவார்கள்."/>
        <aya index="24"
            text="அவனையன்றி அவர்கள் வேறு கடவுள்களை எடுத்துக் கொண்டார்களா? &quot;உங்கள் ஆதாரத்தைக் கொண்டு வாருங்கள்! இதோ என்னுடன் இருப்பவர்களின் போதனையும், எனக்கு முன்சென்றோரின் போதனையும் இருக்கின்றது&quot; என (நபியே!) கூறுவீராக! ஆனால் அவர்களில் அதிகமானோர் உண்மையை அறிவதில்லை. அவர்கள் புறக்கணிப்பவர்கள்."/>
        <aya index="25"
            text="&quot;என்னைத் தவிர வேறெந்தக் கடவுளும் இல்லை! எனவே, என்னையே வணங்குங்கள்!&quot; என்று நாம் அறிவிக்காமல் உமக்கு முன் எந்தத் தூதரையும் நாம் அனுப்பவில்லை."/>
        <aya index="26"
            text="&quot;அளவற்ற அருளாளன் (வானவரிலிருந்து) பிள்ளையை ஏற்படுத்திக் கொண்டான்&quot; எனக் கூறுகின்றனர். அவன் தூயவன். எனினும் அவர்கள் கண்ணியமிக்க அடியார்கள்."/>
        <aya index="27"
            text="அவர்கள் அவனை முந்திக் கொண்டு பேச மாட்டார்கள்; அவர்கள் அவனது ஆணைப்படியே செயல்படுவார்கள்."/>
        <aya index="28"
            text="அவர்களுக்கு முன்னுள்ளவற்றையும், பின்னுள்ளவற்றையும் அவன் அறிகிறான். அவன் பொருந்திக் கொண்டோருக்கே தவிர வேறெவருக்கும் அவர்கள் பரிந்துரைக்க மாட்டார்கள். அவர்கள் அவனது அச்சத்தால் நடுங்கக் கூடியவர்கள்."/>
        <aya index="29"
            text="அவர்களில் யாரேனும் &quot;அல்லாஹ்வையன்றி நானே கடவுள்!&quot; என்று கூறினால் அவருக்கு நரகத்தையே கூலியாகக் கொடுப்போம். அநியாயக்காரர்களுக்கு இவ்வாறே கூலி கொடுப்போம்."/>
        <aya index="30"
            text="வானங்களும், பூமியும் பிணைந்திருந்தன; அவ்விரண்டையும் நாமே பிரித்தெடுத்தோம் என்பதையும், உயிருள்ள ஒவ்வொரு பொருளையும் தண்ணீரிலிருந்து உருவாக்கினோம் என்பதையும் இறைமறுப்பாளர்கள் சிந்திக்கவில்லையா? அவர்கள் இறைநம்பிக்கை கொள்ள மாட்டார்களா?"/>
        <aya index="31"
            text="பூமி, அவர்களுடன் அசையாதிருப்பதற்காக அதில் உறுதியான மலைகளை ஏற்படுத்தினோம். அவர்கள் வழியறிந்து கொள்வதற்காக அதில் விசாலமான பாதைகளையும் ஏற்படுத்தினோம்."/>
        <aya index="32"
            text="வானத்தைப் பாதுகாக்கப்பட்ட கூரையாக ஆக்கினோம். ஆனால் அதிலுள்ள சான்றுகளை அவர்கள் புறக்கணிக்கின்றனர்."/>
        <aya index="33"
            text="இரவையும், பகலையும், சூரியனையும், சந்திரனையும் அவனே படைத்தான். ஒவ்வொன்றும் ஒரு சுற்றுப்பாதையில் நீந்துகின்றன."/>
        <aya index="34"
            text="(நபியே!) உமக்கு முன்னரும் எந்த மனிதருக்கும் நிரந்தரத்தை நாம் ஏற்படுத்தவில்லை. நீர் இறந்து விட்டால் அவர்கள் நிரந்தமாக இருக்கப் போகிறார்களா?"/>
        <aya index="35"
            text="ஒவ்வொரு உயிரும் மரணத்தைச் சுவைக்கக் கூடியதே! (உங்களை) பரிசோதித்துப் பார்ப்பதற்காக நன்மை, தீமை மூலம் உங்களைச் சோதிக்கிறோம். நீங்கள் நம்மிடமே திரும்பக் கொண்டு வரப்படுவீர்கள்."/>
        <aya index="36"
            text="(நபியே!) இறைமறுப்பாளர்கள் உம்மைக் கண்டால் &quot;உங்கள் கடவுள்களைப் பற்றிக் (குறை) கூறுபவர் இவர்தானா?&quot; என்று (கூறி) உம்மைக் கேலியாகவே கருதுகின்றனர். அவர்களோ 'அர்ரஹ்மான்' (அளவற்ற அருளாளன்) என்று கூறுவதை மறுக்கின்றனர்."/>
        <aya index="37"
            text="மனிதன் அவசரக்காரனாகவே படைக்கப்பட்டுள்ளான். (வேதனை பற்றிய) என் சான்றுகளை உங்களுக்குக் காட்டுவேன். எனவே என்னிடம் அவசரப்படாதீர்கள்!"/>
        <aya index="38"
            text="&quot;நீங்கள் உண்மையாளர்களாக இருந்தால் இந்த வாக்குறுதி எப்போது (நிறைவேறும்)?&quot; என அவர்கள் கேட்கின்றனர்."/>
        <aya index="39"
            text="தமது முகங்களையும் முதுகுகளையும் நரகத்தின் நெருப்பை விட்டும் தடுத்துக் கொள்ள முடியாமலும், அவர்கள் உதவி செய்யப்படாமலும் இருக்கும் அந்த நேரத்தை இறைமறுப்பாளர்கள் அறிந்திருந்தால் (இவ்வாறு கேட்க மாட்டார்கள்.)"/>
        <aya index="40"
            text="எனினும், அது அவர்களிடம் திடீரென வந்து அவர்களைத் தடுமாறச் செய்யும். அவர்களால் அதைத் தடுக்க முடியாது. அவர்கள் அவகாசம் வழங்கப்படவும் மாட்டார்கள்."/>
        <aya index="41"
            text="(நபியே!) உமக்கு முன்னரும் தூதர்கள் கேலி செய்யப்பட்டனர். தூதர்களை எதைக் கொண்டு அவர்கள் கேலி செய்தார்களோ அதுவே கேலி செய்தோரைச் சூழ்ந்து கொண்டது."/>
        <aya index="42"
            text="&quot;அளவற்ற அருளாளனிடமிருந்து இரவிலும் பகலிலும் உங்களைப் பாதுகாப்பவன் யார்?&quot; என்று கேட்பீராக! ஆனால் அவர்களோ தமது இறைவனின் அறிவுரையைப் புறக்கணிக்கின்றனர்."/>
        <aya index="43"
            text="அவர்களுக்கு நம்மையன்றி அவர்களைப் பாதுகாக்கும் கடவுள்கள் இருக்கின்றனவா? அவை தமக்கே உதவ சக்தியற்றவை. அவர்கள் நம்மிடமிருந்து பாதுகாக்கப்பட மாட்டார்கள்."/>
        <aya index="44"
            text="எனினும், இவர்களையும், இவர்களது முன்னோரையும் அவர்களின் வாழ்நாள் நீடிக்கும்வரை சுகமனுபவிக்கச் செய்தோம். பூமியின் விளிம்புகளிலிருந்து அதைக் குறைப்பதற்கு நாம் வருவதை அவர்கள் கவனிக்க வேண்டாமா? இவர்களா வெல்லப் போகிறார்கள்?"/>
        <aya index="45"
            text="(நபியே!) &quot;நான் இறை அறிவிப்பைக் கொண்டே உங்களை எச்சரிக்கிறேன்&quot; என்று கூறுவீராக! எனினும் எச்சரிக்கப்படும்போது செவிடர்கள் அந்த அழைப்பைச் செவியுற மாட்டார்கள்."/>
        <aya index="46"
            text="உம் இறைவனின் தண்டனையில் சிறிதளவு அவர்களைத் தீண்டி விட்டால் &quot;எங்களது கேடே! நாங்களே அநியாயக்காரர்களாக இருந்தோம்&quot; என்றே கூறுவர்."/>
        <aya index="47"
            text="மறுமை நாளுக்காக நியாயத் தராசுகளை ஏற்படுத்துவோம். எனவே, எவரும் சிறிதும் அநியாயம் செய்யப்பட மாட்டார்கள். கடுகின் விதையளவு இருந்தாலும் அதையும் கொண்டு வருவோம். கணக்கெடுப்பதற்கு நாமே போதுமானவர்கள்.329"/>
        <aya index="48"
            text="(உண்மை, பொய்யை) பிரித்துக் காட்டக் கூடியதையும், ஒளியையும், இறையச்சமுடையோருக்கான அறிவுரையையும் மூஸாவுக்கும், ஹாரூனுக்கும் வழங்கினோம்."/>
        <aya index="49"
            text="அவர்கள் மறைவாக இருக்கும்போதும் தமது இறைவனை அஞ்சுவார்கள்; உலகம் அழியும் நேரத்தைப் பற்றியும் பயப்படுவார்கள்."/>
        <aya index="50"
            text="இது பாக்கியம் நிறைந்த நற்போதனையாகும். இதை நாம் இறக்கினோம். நீங்கள் இதையா மறுக்கிறீர்கள்?"/>
        <aya index="51"
            text="இதற்கு முன்னர், இப்ராஹீமுக்கு அவருக்கான நேர்வழியை வழங்கினோம். அவரைப் பற்றி நாம் அறிந்தோராக இருந்தோம்."/>
        <aya index="52, 53"
            text="அவர் தமது தந்தையிடமும் தமது கூட்டத்தாரிடமும், &quot;நீங்கள் வணங்கிக் கொண்டிருக்கும் இந்தச் சிலைகள் என்ன?&quot; என்று கேட்டபோது, &quot;இவற்றை எங்கள் முன்னோர் வணங்குவதை நாங்கள் கண்டோம்&quot; என அவர்கள் கூறினர்."/>
        <aya index="54"
            text="&quot;நீங்களும் உங்கள் முன்னோரும் பகிரங்கமான வழிகேட்டிலேயே இருக்கிறீர்கள்!&quot; என அவர் கூறினார்."/>
        <aya index="55"
            text="&quot;நீர் எங்களிடம் உண்மையைக் கொண்டு வந்துள்ளீரா? அல்லது விளையாடுகிறீரா?&quot; என அவர்கள் கேட்டனர்."/>
        <aya index="56, 57"
            text="&quot;அவ்வாறல்ல! வானங்களுக்கும் பூமிக்கும் இறைவனே உங்கள் இறைவன். அவனே அவற்றைப் படைத்தான். இதற்கு சாட்சி கூறுவோரில் நானும் ஒருவன். அல்லாஹ்வின்மீது சத்தியமாக! நீங்கள் திரும்பிச் சென்ற பிறகு உங்கள் சிலைகள் விஷயத்தில் நான் ஒரு தந்திரத்தைக் கையாள்வேன்&quot; என அவர் கூறினார்."/>
        <aya index="58"
            text="அவர், அவற்றைத் துண்டு துண்டாக ஆக்கினார். அவற்றில் பெரியதைத் தவிர! அதனிடம் அவர்கள் திரும்பி வரக்கூடும் என்பதற்காக (அதை விட்டு வைத்தார்.)"/>
        <aya index="59"
            text="&quot;நமது கடவுள்களை இவ்வாறு செய்தவர் யார்? அவர் அநியாயக்காரர்களில் உள்ளவரே!&quot; என அவர்கள் கூறினர்."/>
        <aya index="60"
            text="&quot;இப்ராஹீம் என அழைக்கப்படும் ஓர் இளைஞர் அவற்றைப் பற்றிக் (குறை) கூறுவதைச் செவியுற்று இருக்கிறோம்&quot; என்று சிலர் கூறினர்."/>
        <aya index="61"
            text="&quot;மக்களின் கண்ணெதிரிரே அவரைக் கொண்டு வாருங்கள்! அவர்கள் சாட்சி கூறக் கூடும்&quot; என அவர்கள் கூறினர்."/>
        <aya index="62"
            text="&quot;இப்ராஹீமே! எங்கள் கடவுள்களை இவ்வாறு செய்தது நீர்தானா?&quot; எனக் கேட்டனர்."/>
        <aya index="63"
            text="&quot;இல்லை! இதைச் செய்தது இவற்றிலுள்ள இந்தப் பெரிய சிலைதான். அவை பேசக் கூடியவையாக இருந்தால் அவற்றிடமே கேளுங்கள்!&quot; என அவர் கூறினார்.330"/>
        <aya index="64"
            text="அவர்கள் தங்கள் பக்கமே திரும்பி, &quot;நீங்களே அநியாயக்காரர்கள்&quot; என்று கூறிக் கொண்டனர்."/>
        <aya index="65"
            text="பின்னர் அவர்கள் தலைக்குனிவுக்கு உள்ளாக்கப்பட்டு, &quot;இவை பேசாது என்பதுதான் உமக்குத் தெரியுமே!&quot; (என்று கூறினர்.)"/>
        <aya index="66, 67"
            text="&quot;அல்லாஹ்வையன்றி உங்களுக்குச் சிறிதும் நன்மையோ, தீமையோ செய்யாதவற்றை வணங்குகிறீர்களா? உங்களுக்கும், அல்லாஹ்வையன்றி நீங்கள் வணங்குபவற்றுக்கும் அசிங்கம்தான்! நீங்கள் சிந்திக்க மாட்டீர்களா?&quot; என்று அவர் கூறினார்."/>
        <aya index="68"
            text="&quot;நீங்கள் (கடவுளுக்கு எதையேனும்) செய்வதாக இருந்தால் அவரைத் தீயில் எரித்து, உங்கள் கடவுள்களுக்கு உதவி செய்யுங்கள்!&quot; என்று அவர்கள் கூறினர்."/>
        <aya index="69"
            text="&quot;நெருப்பே! இப்ராஹீமுக்குக் குளிர்ச்சியாகவும், இதமாகவும் ஆகிவிடு!&quot; என்று கூறினோம்."/>
        <aya index="70"
            text="அவருக்கு (எதிராக)ச் சதி செய்ய அவர்கள் நினைத்தனர். ஆனால் அவர்களை நாம் நஷ்டமடைந்தோராக ஆக்கினோம்."/>
        <aya index="71"
            text="அகிலத்தாருக்கு நாம் அருள்வளம் செய்த பூமிக்கு அவரையும், லூத்தையும் காப்பாற்றிக் கொண்டு வந்து சேர்த்தோம்."/>
        <aya index="72"
            text="அவருக்கு இஸ்ஹாக்கையும், அதிகப்படியாக யஃகூபையும் பரிசளித்தோம். அனைவரையும் நல்லவர்களாக ஆக்கினோம்."/>
        <aya index="73"
            text="அவர்களை நம் ஆணைப்படி நேர்வழி காட்டும் தலைவர்களாக ஆக்கினோம். நற்செயல்களைச் செய்யுமாறும், தொழுகையை நிலைநிறுத்துமாறும், ஸகாத்தை வழங்குமாறும் அவர்களுக்கு அறிவித்தோம். அவர்கள் நம்மையே வணங்கக் கூடியவர்களாக இருந்தனர்."/>
        <aya index="74"
            text="ஞானத்தையும், கல்வியையும் லூத்துக்கு வழங்கினோம். அவரை, அறுவெறுப்பான செயல்களைச் செய்து கொண்டிருந்த ஊரிலிருந்து காப்பாற்றினோம். அவர்கள் பாவம் செய்யும் கெட்ட கூட்டத்தினராக இருந்தனர்."/>
        <aya index="75" text="அவரை நமது அருளில் நுழைத்துக் கொண்டோம். அவர் நல்லோரில் உள்ளவர்."/>
        <aya index="76"
            text="நூஹை (நினைவுகூர்வீராக!) முன்னர் அவர் பிரார்த்தித்தபோது அவருக்கு நாம் பதிலளித்தோம். அவரையும், அவரது குடும்பத்தாரையும் பெரும் துன்பத்திலிருந்து காப்பாற்றினோம்."/>
        <aya index="77"
            text="நமது வசனங்களைப் பொய்யெனக் கூறிய கூட்டத்தாரிடமிருந்து அவரைக் காப்பாற்றினோம். அவர்கள் கெட்ட கூட்டத்தினராக இருந்தனர். எனவே அவர்கள் அனைவரையும் மூழ்கடித்தோம்."/>
        <aya index="78"
            text="ஒரு கூட்டத்தாரின் ஆடுகள், ஒரு விளைநிலத்தில் இரவில் மேய்ந்தபோது, அதுபற்றித் தாவூதும், சுலைமானும் தீர்ப்பளித்ததை நினைவூட்டுவீராக! நாம் அவர்களின் தீர்ப்பைக் கண்காணிப்போராக இருந்தோம்."/>
        <aya index="79"
            text="சுலைமானுக்கு அதைப் புரிய வைத்தோம். இருவருக்கும் ஞானத்தையும், கல்வியறிவையும் வழங்கினோம். மலைகளையும் பறவைகளையும் தாவூதுடன் சேர்ந்து (இறைவனைப்) போற்றுமாறு வசப்படுத்திக் கொடுத்தோம். நாம் (இதைச்) செய்வோராக இருந்தோம்.331"/>
        <aya index="80"
            text="உங்கள் போரில் உங்களைப் பாதுகாத்துக் கொள்ள, உங்களுக்கான கவச உடைகள் தயாரிப்பதை அவருக்குக் கற்றுக் கொடுத்தோம். இதற்கு நீங்கள் நன்றி செலுத்துகிறீர்களா?"/>
        <aya index="81"
            text="வேகமாக வீசும் காற்றையும் சுலைமானுக்கு (வசப்படுத்திக் கொடுத்தோம்.) அது, நாம் அருள் வளம் செய்த பூமியை நோக்கி அவரது ஆணைப்படி வீசியது. நாம் ஒவ்வொரு பொருளையும் அறிவோராக இருக்கிறோம்."/>
        <aya index="82"
            text="அவருக்காகக் கடலில் முத்துக் குளிக்கும் ஷைத்தான்களும் இருந்தன. அவை, இதுவன்றி வேறு வேலைகளையும் செய்தன. நாமே அவற்றைக் கண்காணிப்போராக இருந்தோம்."/>
        <aya index="83, 84"
            text="அய்யூபையும் (நினைவுகூர்வீராக!) &quot;எனக்குத் துன்பம் ஏற்பட்டுவிட்டது. நீ கருணையாளர்களில் மிக்க மேலான கருணையாளன்&quot;என்று அவர் தமது இறைவனைப் பிரார்த்தித்தபோது அவருக்குப் பதிலளித்து, அவருக்கு ஏற்பட்ட துன்பத்தை நீக்கினோம். அவரது குடும்பத்தையும், அவர்களுடன் அவர்களைப் போன்றவர்களையும் அவருக்கு வழங்கினோம். இது நமது அருளும், வணங்குவோருக்குப் படிப்பினையுமாகும்."/>
        <aya index="85"
            text="இஸ்மாயீல், இத்ரீஸ், துல்கிஃப்ல் ஆகியோரையும் (நினைவு கூர்வீராக!) அவர்கள் அனைவரும் பொறுமையாளர்களில் உள்ளவர்கள்."/>
        <aya index="86"
            text="நம் அருளில் அவர்களை நுழைத்துக் கொண்டோம். அவர்கள் நல்லோரில் உள்ளவர்கள்."/>
        <aya index="87"
            text="(யூனுஸ் நபியான) மீனுடையவரையும் (நினைவுகூர்வீராக!) அவர் கோபமாக வெளியேறியபோது, அவரை நெருக்கடிக்குள்ளாக்க மாட்டோம் என எண்ணிக் கொண்டார். &quot;உன்னைத் தவிர எந்தக் கடவுளும் இல்லை; நீ தூயவன்; நான் அநியாயக்காரர்களில் ஆகி விட்டேன்&quot; என்று இருள்களிலிருந்து பிரார்த்தித்தார்.332"/>
        <aya index="88"
            text="எனவே நாம் அவருக்குப் பதிலளித்து, அவரைத் துன்பத்திலிருந்து காப்பாற்றினோம். இவ்வாறே இறைநம்பிக்கையாளர்களைக் காப்பாற்றுவோம்."/>
        <aya index="89, 90"
            text="ஸக்கரிய்யாவையும் (நினைவுகூர்வீராக!) &quot;என் இறைவனே! என்னைத் தன்னந்தனியாக விட்டுவிடாதே! நீயே உரிமையாளர்களில் மிகச் சிறந்தவன்&quot;என்று அவர் தமது இறைவனைப் பிரார்த்தித்தபோது, அவருக்குப் பதிலளித்து, யஹ்யாவை அவருக்குப் பரிசளித்தோம். அவரது மனைவியை அவருக்காகச் சீராக்கினோம். அவர்கள் நற்காரியங்களில் விரைவோராக இருந்தனர். ஆசையுடனும், அச்சத்துடனும் நம்மிடம் பிரார்த்தித்தனர். நமக்கே பணிவோராக இருந்தனர்."/>
        <aya index="91"
            text="தமது கற்பைக் காத்துக் கொண்ட (மர்யம் என்ப)வரையும் (நினைவுகூர்வீராக!) நம் உயிரிலிருந்து அவரிடம் ஊதினோம். அவரையும், அவரது மகனையும் அகிலத்தாருக்கு ஒரு சான்றாகவும் ஆக்கினோம்."/>
        <aya index="92"
            text="இதுவே ஒரே மார்க்கமான உங்கள் மார்க்கம். நானே உங்கள் இறைவன். எனவே என்னையே வணங்குங்கள்!"/>
        <aya index="93"
            text="அவர்கள் தமது (மார்க்க) விஷயத்தில் தமக்கிடையே பிரிந்து விட்டனர். அனைவரும் நம்மிடம் திரும்பக் கூடியவர்கள்."/>
        <aya index="94"
            text="இறைநம்பிக்கையாளராக இருந்து நற்செயல்கள் செய்பவருக்கு, அவரது முயற்சி மறுக்கப்பட மாட்டாது. நாம் அதைப் பதிவு செய்வோராக இருக்கிறோம்."/>
        <aya index="95"
            text="எந்த ஊரை நாம் அழித்து விட்டோமோ, அவர்கள் (இவ்வுலகிற்குத்) திரும்பி வர மாட்டார்கள் என அதற்குத் தடை விதிக்கப்பட்டு விட்டது."/>
        <aya index="96"
            text="இறுதியாக, யஃஜூஜ், மஃஜூஜ் கூட்டத்தார் ஒவ்வொரு மேட்டுப் பகுதியிலிருந்தும் விரைந்து வருமாறு திறந்துவிடப்படும்போது, (மறுமை நாள் நெருங்கி விடும்.)333"/>
        <aya index="97"
            text="மேலும், உண்மையான வாக்குறுதி நெருங்கும்போது, உடனே இறைமறுப்பாளர்களின் கண்கள் இமைக்காமல் நின்று விடும். &quot;எங்கள் கேடே! நாங்கள் இதைவிட்டும் அலட்சியமாக இருந்தோம். அவ்வாறல்ல! நாங்கள் அநியாயக்காரர்களாக இருந்தோம்&quot; (என்று கூறுவார்கள்.)"/>
        <aya index="98"
            text="நீங்களும், அல்லாஹ்வையன்றி நீங்கள் வணங்கியவையும் நரகத்தின் விறகுகளே! நீங்கள் அங்கு வரக் கூடியவர்கள்."/>
        <aya index="99"
            text="அவர்கள் கடவுள்களாக இருந்திருந்தால் இ(ந்நரகத்)தில் வந்து சேர்ந்திருக்க மாட்டார்கள். அதில் அவர்கள் அனைவரும் நிரந்தரமாக இருப்பார்கள்."/>
        <aya index="100"
            text="அங்கு அவர்களுக்குக் கதறலே உண்டு. அங்கு அவர்கள் (எதையும்) செவியுற மாட்டார்கள்."/>
        <aya index="101"
            text="யாருக்கு நம்மிடமிருந்து நன்மை முந்திவிட்டதோ அவர்கள் அ(ந்நரகத்)தை விட்டும் தூரமாக்கப்படுவார்கள்."/>
        <aya index="102"
            text="நரகத்தின் சிறு சப்தத்தைக் கூட அவர்கள் செவியுற மாட்டார்கள்; தமது உள்ளங்கள் விரும்புகின்ற (இன்பத்)தில் அவர்கள் நிரந்தரமாக இருப்பார்கள்."/>
        <aya index="103"
            text="(மறுமையின்) பெரும் திடுக்கம் அவர்களைக் கவலைக்குள்ளாக்காது. &quot;நீங்கள் வாக்களிக்கப்பட்ட உங்களுடைய நாள் இதுவே!&quot; என்று (கூறியவர்களாக) அவர்களை வானவர்கள் சந்திப்பார்கள்."/>
        <aya index="104"
            text="எழுதப்பட்ட ஏடுகளைச் சுருட்டுவதுபோல் அந்நாளில் வானத்தைச் சுருட்டுவோம். முதலில் படைப்பை நாம் தொடங்கியது போலவே அதை மீட்டெடுப்போம். (இது) நம்மீது கடமையாகவுள்ள வாக்குறுதி! நாம் (இதைச்) செய்வோராகவே இருக்கிறோம்.334"/>
        <aya index="105"
            text="&quot;எனது நல்லடியார்கள்தான் இப்பூமிக்கு வாரிசாவார்கள்&quot; என்று ஸபூர் வேதத்தில் நற்போதனைக்குப் பிறகு எழுதியிருந்தோம்."/>
        <aya index="106"
            text="இதில், வணங்குகின்ற சமுதாயத்திற்குச் சென்றடைய வேண்டிய (செய்தியான)து இருக்கிறது."/>
        <aya index="107" text="(நபியே!) உம்மை அகிலத்தார்க்கு ஓர் அருட்கொடையாகவே அனுப்பியுள்ளோம்."/>
        <aya index="108"
            text="&quot;உங்களுடைய கடவுள் ஒரே கடவுள்தான் என்றே எனக்கு (தூதுச் செய்தி) அறிவிக்கப்படுகின்றது. எனவே நீங்கள் கட்டுப்படுகிறீர்களா?&quot; என்று (நபியே!) கேட்பீராக!"/>
        <aya index="109"
            text="அவர்கள் புறக்கணித்தால், &quot;நான் உங்களுக்குச் சமமான முறையில் அறிவித்து விட்டேன். உங்களுக்கு வாக்களிக்கப்பட்டது சமீபத்தில் இருக்கிறதா? அல்லது தூரத்தில் இருக்கிறதா என்பதை நான் அறிய மாட்டேன்&quot; என்று கூறுவீராக!"/>
        <aya index="110"
            text="வெளிப்படையான பேச்சையும் அவன் அறிவான்; நீங்கள் மறைப்பதையும் அறிவான்."/>
        <aya index="111"
            text="இது உங்களுக்குச் சோதனையாக இருக்குமா? குறிப்பிட்ட காலம் வரையிலான இன்பமாக இருக்குமா என்பதை நான் அறிய மாட்டேன்."/>
        <aya index="112"
            text="&quot;என் இறைவனே! உண்மையைக் கொண்டு தீர்ப்பளிப்பாயாக!&quot; என்றும், &quot;நீங்கள் (பொய்யாக) வர்ணிப்பதற்கு எதிராக அளவிலா அருளாளனாகிய எங்கள் இறைவனே உதவி தேடப்படுபவன்&quot; என்றும் (இறைத்தூதர்) கூறினார்."/>
    </sura>
    <sura index="22" name="">
        <aya index="1"
            text="மனிதர்களே! உங்கள் இறைவனை அஞ்சிக் கொள்ளுங்கள்! உலகம் அழியும் நேரத்தின் அதிர்ச்சி பயங்கரமான நிகழ்வாகும்.335"/>
        <aya index="2"
            text="அதை நீங்கள் பார்க்கும் நாளில், பாலூட்டும் ஒவ்வொரு பெண்ணும், தான் எதற்குப் பாலூட்டினாளோ அதை மறந்து விடுவாள். ஒவ்வொரு கர்ப்பிணியும் தனது கருவைப் பிரசவித்து விடுவாள். நீர் மக்களைப் போதையில் இருப்பவர்களாகக் காண்பீர். ஆனால் அவர்கள் போதையில் இருப்போர் அல்ல! மாறாக, அல்லாஹ்வின் வேதனை மிகக் கடுமையானது."/>
        <aya index="3"
            text="மனிதர்களில், அல்லாஹ்வைப் பற்றி அறிவின்றித் தர்க்கம் செய்வோரும் உள்ளனர். அவர்கள், வரம்பு மீறிய ஒவ்வொரு ஷைத்தானையும் பின்பற்றுகின்றனர்."/>
        <aya index="4"
            text="யார் ஷைத்தானைப் பொறுப்பாளனாக எடுத்துக் கொள்கிறாரோ அவரை அவன் வழி கெடுத்துக் கொழுந்து விட்டெரியும் நரக வேதனையின் பக்கமே வழி காட்டுவான் என அவன்மீது விதிக்கப்பட்டு விட்டது."/>
        <aya index="5"
            text="மனிதர்களே! (உயிர்ப்பித்து) எழுப்பப்படுவதைப் பற்றி நீங்கள் சந்தேகத்தில் இருந்தால் உங்களுக்கு நாம் தெளிவுபடுத்துவதற்காக (இதை விவரிக்கிறோம்.) உங்களை(த் தொடக்கத்தில்) மண்ணிலிருந்தும், பின்னர் விந்துத் துளியிலிருந்தும், பின்னர் சூல்கொண்ட கருமுட்டையிலிருந்தும், பின்னர் வடிவமைக்கப்பட்டதும், வடிவமைக்கப்படாததுமான சதைத் துண்டிலிருந்தும் படைத்தோம். நாம் நாடியவற்றை ஒரு குறிப்பிட்ட காலம் வரை கருவறைகளில் தங்கச் செய்கிறோம். பின்னர் உங்களைக் குழந்தையாக வெளிப்படுத்துகிறோம். நீங்கள் இளமைப் பருவத்தை அடைவதற்காக (உங்களை வளரச் செய்கிறோம்.) உங்களில் (குறைந்த ஆயுளில்) கைப்பற்றப்படுவோரும் உள்ளனர். உங்களில் தள்ளாத வயதுவரை கொண்டு செல்லப்படுவோரும் உள்ளனர். இதன் காரணமாக அவர்கள் விபரம் தெரிந்த பின்பு (நினைவு தடுமாறி) எதையும் அறியாதோராகி விடுகின்றனர். மேலும், பூமியை வறண்டதாகக் காண்கிறீர்! நாம், அதன்மீது மழையைப் பொழிவிக்கும்போது அது செழித்து வளர்கிறது; பசுமையான (தாவர) வகைகள் ஒவ்வொன்றையும் முளைக்கச் செய்கிறது.336"/>
        <aya index="6"
            text="இதற்குக் காரணம், 'அல்லாஹ்வே உண்மையானவன்; அவனே இறந்தவர்களை உயிர்ப்பிக்கிறான்; அவன் அனைத்துப் பொருட்களின்மீதும் ஆற்றல் உடையவன்' என்பதாகும்."/>
        <aya index="7"
            text="உலகம் அழியும் நேரம் வரக்கூடியதே! அதில் எந்தச் சந்தேகமும் இல்லை. அல்லாஹ் மண்ணறைகளில் உள்ளவர்களை (உயிர்ப்பித்து) எழுப்புவான்."/>
        <aya index="8, 9"
            text="அல்லாஹ்வின் பாதையை விட்டும் வழிகெடுப்பதற்காக, மனிதர்களில் அறிவோ, நேர்வழியோ, பிரகாசிக்கும் வேதமோ இன்றிக் கர்வம் கொண்டு அல்லாஹ்வைப் பற்றித் தர்க்கிப்பவனும் இருக்கிறான். இவ்வுலகில் அவனுக்கு இழிவு உள்ளது. அவனை, மறுமை நாளில் எரிக்கும் வேதனையைச் சுவைக்கச் செய்வோம்."/>
        <aya index="10"
            text="உன் கைகள் முன்னர் செய்த (பாவச்) செயல்களே இதற்குக் காரணம். அடியார்களுக்கு அல்லாஹ் சிறிதும் அநியாயம் செய்ய மாட்டான்."/>
        <aya index="11"
            text="மனிதர்களில், ஓரத்தில் நின்று அல்லாஹ்வை வணங்குபவனும் இருக்கிறான். அவனுக்கு ஏதேனும் நன்மை ஏற்பட்டால் அதில் திருப்தியடைகிறான். அவனுக்கு ஏதேனும் துன்பம் ஏற்பட்டால் அப்படியே புரண்டு விடுகிறான். இம்மையிலும் மறுமையிலும் அவன் நஷ்டமடைந்து விட்டான். இதுதான் தெளிவான நஷ்டமாகும்.337"/>
        <aya index="12"
            text="அவன் அல்லாஹ்வையன்றித் தனக்குத் தீமை செய்யாதவற்றையும், தனக்கு நன்மை செய்யாதவற்றையும் அழைக்கிறான். இதுவே தூரமான வழிகேடு."/>
        <aya index="13"
            text="யாருடைய தீமை, அவனது நன்மையைவிட மிக நெருக்கமாக இருக்கிறதோ அவனையே இவன் அழைக்கிறான். அவன் கெட்ட பாதுகாவலன்; கெட்ட நண்பன்."/>
        <aya index="14"
            text="யார் இறைநம்பிக்கை கொண்டு, நற்செயல்கள் செய்கிறார்களோ அவர்களை அல்லாஹ் சொர்க்கங்களில் நுழையச் செய்வான். அவற்றின் கீழ் ஆறுகள் ஓடும். அல்லாஹ், தான் நாடியதைச் செய்வான்."/>
        <aya index="15"
            text="அல்லாஹ், (தனது தூதராகிய) இவருக்கு இவ்வுலகிலும், மறுமையிலும் உதவி செய்யவே மாட்டான் என்று நினைப்பவன் ஒரு கயிற்றின் மூலம் வானத்திற்குச் சென்று, பின்னர் (அந்த உதவியை) நிறுத்தட்டும். அவனது இந்தச் சூழ்ச்சி, அவனுடைய கோபத்தைப் போக்குமா எனப் பார்க்கட்டும்!"/>
        <aya index="16"
            text="இவ்வாறே, நாம் இதைத் தெளிவான வசனங்களாக இறக்கியுள்ளோம். அல்லாஹ், தான் நாடியோரை நேர்வழியில் செலுத்துகிறான்."/>
        <aya index="17"
            text="இறைநம்பிக்கை கொண்டோர், யூதர்கள், ஸாபியீன்கள், கிறித்தவர்கள், நெருப்பை வணங்குவோர், இணைவைப்போர் ஆகியோருக்கிடையே அல்லாஹ் மறுமை நாளில் தீர்ப்பளிப்பான். அல்லாஹ், ஒவ்வொரு பொருளையும் கண்காணிப்பவன்."/>
        <aya index="18"
            text="வானங்களில் இருப்பவர்களும், பூமியில் இருப்பவர்களும், சூரியனும், சந்திரனும், நட்சத்திரங்களும், மலைகளும், மரங்களும், உயிரினங்களும், மனிதர்களில் பெரும்பாலோரும் அல்லாஹ்வுக்கே தலைவணங்குகின்றனர் என்பதை நீர் சிந்திக்கவில்லையா? இன்னும் பெரும்பாலோர்மீது தண்டனை உறுதியாகி விட்டது. அல்லாஹ் யாரை இழிவுபடுத்துகிறானோ அவரைக் கண்ணியப்படுத்துபவர் யாருமில்லை. அல்லாஹ், தான் நாடியதைச் செய்வான்."/>
        <aya index="19, 20"
            text="இவர்களே தமது இறைவனைப் பற்றித் தர்க்கித்த இரு பிரிவினராவர்.338 இறைமறுப்பாளர்களுக்கு நெருப்பு ஆடைகள் தயார் செய்யப்பட்டுள்ளன. அவர்களுடைய தலைகளின்மீது கொதிக்கும் நீர் ஊற்றப்படும். அதன் மூலம் அவர்களின் வயிற்றில் உள்ளவையும், தோல்களும் உருக்கப்படும்."/>
        <aya index="21" text="அவர்களுக்கு இரும்புச் சம்மட்டி (அடி)களும் உண்டு."/>
        <aya index="22"
            text="அவர்கள் துக்கத்தால் அங்கிருந்து வெளியேற விரும்பும் போதெல்லாம் அதிலேயே திருப்பி அனுப்பப்படுவார்கள். &quot;எரிக்கும் வேதனையைச் சுவையுங்கள்!&quot; (என்று கூறப்படும்.)"/>
        <aya index="23"
            text="இறைநம்பிக்கை கொண்டு, நற்செயல்கள் செய்வோரை அல்லாஹ் சொர்க்கங்களில் நுழையச் செய்வான். அவற்றின் கீழ் ஆறுகள் ஓடும். அங்கு அவர்களுக்குத் தங்கத்தாலான காப்புகளும், முத்துகளும் அணிவிக்கப்படும். அங்கு அவர்களின் ஆடை, பட்டால் ஆனதாகும்.339"/>
        <aya index="24"
            text="அவர்கள் தூய கூற்றின் பக்கம் வழிகாட்டப்பட்டனர்; புகழுக்குரியவனின் பாதைக்கும் வழிகாட்டப்பட்டனர்."/>
        <aya index="25"
            text="யார் (அல்லாஹ்வை) மறுத்து, அல்லாஹ்வின் பாதையை விட்டும் தடுத்து, மக்களில் உள்ளூர்வாசிகளுக்கும், வெளியூர்வாசிகளுக்கும் நாம் சமமாக்கி வைத்துள்ள மஸ்ஜிதுல் ஹராமை விட்டும் தடுத்து, அங்கு அநியாயம் செய்து புனிதத்தைச் சீர்குலைக்க நாடுகிறாரோ அவருக்குத் துன்புறுத்தும் வேதனையைச் சுவைக்கச் செய்வோம்."/>
        <aya index="26"
            text="(நபியே!) அந்த ஆலயத்தின் இடத்தில் இப்ராஹீமை நாம் தங்க வைத்ததை நினைவூட்டுவீராக! &quot;எனக்கு எதையும் இணையாக்காதீர்! தவாஃப் செய்வோருக்காகவும், வணங்குவோருக்காகவும், ருகூவு, ஸஜ்தா செய்வோருக்காகவும் எனது ஆலயத்தைத் தூய்மைப்படுத்துவீராக!&quot; (என்று அவருக்குக் கூறினோம்.)"/>
        <aya index="27"
            text="ஹஜ்ஜைப் பற்றி மக்களுக்கு அறிவிப்புச் செய்வீராக! அவர்கள் நடந்தும், வெகு தொலைவுகளிலிருந்து வருகின்ற ஒவ்வொரு மெலிந்த ஒட்டகத்தின்மீதும் உம்மிடம் வருவார்கள்."/>
        <aya index="28"
            text="அவர்கள் தமக்குரிய பலன்களை அடைவதற்காகவும், அவர்களுக்கு அல்லாஹ் வழங்கிய ஆடு, மாடு, ஒட்டகம் ஆகிய கால்நடைகள்மீது அறியப்பட்ட நாட்களில் அல்லாஹ்வின் பெயரைக் கூறி (அறுத்தி)ட வேண்டும் என்பதற்காகவும் (வருவார்கள்.) எனவே, அதிலிருந்து நீங்களும் உண்ணுங்கள்; சிரமப்படும் ஏழைக்கும் உணவளியுங்கள்."/>
        <aya index="29"
            text="பின்னர் அவர்கள் தமது அழுக்குகளை நீக்கித் தமது நேர்ச்சைகளை நிறைவேற்றட்டும்; பழமை வாய்ந்த இந்த ஆலயத்தையும் தவாஃப் செய்யட்டும்.340"/>
        <aya index="30"
            text="இவை (ஹஜ் கிரியைகள்.) அல்லாஹ் புனிதமாக்கியவற்றை மகத்துவப்படுத்துபவருக்கு, அவரது இறைவனிடத்தில் அது சிறந்தது. உங்களுக்கு(த் தடையென்று) எடுத்துரைக்கப்படுவதைத் தவிர ஆடு, மாடு, ஒட்டகம் ஆகிய கால்நடைகள் உங்களுக்கு அனுமதிக்கப்பட்டுள்ளன. சிலைகள் எனும் அசுத்தத்தை விட்டும் விலகிக் கொள்ளுங்கள்; பொய்ப் பேச்சுகளையும் தவிர்த்துக் கொள்ளுங்கள்."/>
        <aya index="31"
            text="அல்லாஹ்வுக்காக வாய்மை நெறியில் நின்று, அவனுக்கு இணைவைக்காதவர்களாக (ஆகி விடுங்கள்.) அல்லாஹ்வுக்கு இணைவைப்பவன் வானத்திலிருந்து விழுந்து, அவனைப் பறவைகள் கொத்திச் சென்றவனைப் போலாவான். அல்லது (பெரும்) காற்றால் தொலைதூரத்தில் தூக்கி எறியப்பட்டவனைப் போலாவான்.341"/>
        <aya index="32"
            text="இதுவே (அவனது நிலை)! அல்லாஹ் ஏற்படுத்திய அடையாளங்களை யார் மகத்துவப்படுத்துகிறாரோ அதுவே (அவரது) உள்ளங்களிலுள்ள இறையச்சமாகும்."/>
        <aya index="33"
            text="(குர்பானிப் பிராணிகளாகிய) அவற்றில் குறிப்பிட்ட காலம் வரை உங்களுக்குப் பலன்கள் உண்டு. பின்னர், அவை சென்றடைய வேண்டிய இடம் பழமை வாய்ந்த (கஃஅபா) ஆலயமாகும்."/>
        <aya index="34"
            text="அல்லாஹ் வழங்கிய ஆடு, மாடு, ஒட்டகம் ஆகிய கால்நடைகள்மீது அவன் பெயரைக் கூறுவதற்காகக் குர்பானி கொடுப்பதை ஒவ்வொரு சமுதாயத்திற்கும் ஏற்படுத்தியுள்ளோம். உங்கள் கடவுள் ஒரே கடவுள்தான். எனவே அவனுக்கே கட்டுப்படுங்கள்! பணிந்து நடப்போருக்கு நற்செய்தி கூறுவீராக!"/>
        <aya index="35"
            text="அவர்கள் யாரெனில், அல்லாஹ்வைப் பற்றிக் கூறப்பட்டால் அவர்களின் உள்ளங்கள் பயந்து நடுங்கும். தமக்கு ஏற்படும் துன்பங்களில் பொறுமையை மேற்கொள்வார்கள். தொழுகையை நிலைநிறுத்துவார்கள். அவர்களுக்கு நாம் வழங்கியதிலிருந்து செலவிடுவார்கள்."/>
        <aya index="36"
            text="உங்களுக்கு(க் குர்பானி) ஒட்டகங்களை அல்லாஹ் ஏற்படுத்திய அடையாளங்களில் ஒன்றாக ஆக்கியுள்ளோம். அவற்றில் உங்களுக்கு நன்மை இருக்கிறது. எனவே, நிறுத்தி வைத்து, அவற்றின்மீது அல்லாஹ்வின் பெயரைக் கூ(றி அ)றுங்கள்; அவற்றின் விலாப்புறங்கள் விழுந்து விட்டால், அவற்றிலிருந்து நீங்களும் உண்ணுங்கள்; இரந்து கேட்போருக்கும், (இரந்து கேட்காத) ஏழைகளுக்கும் உணவளியுங்கள்! நீங்கள் நன்றி செலுத்துவதற்காக அவற்றை இவ்வாறு உங்களுக்கு வசப்படுத்தியுள்ளோம்.342"/>
        <aya index="37"
            text="அவைகளின் இறைச்சியோ, இரத்தமோ அல்லாஹ்வை அடையாது. மாறாக உங்கள் இறையச்சமே அவனை அடையும். அல்லாஹ், உங்களை நேர்வழியில் செலுத்தியதற்காக நீங்கள் அவனைப் பெருமைப்படுத்த வேண்டும் என்பதற்காகவே இவ்வாறு அவைகளை உங்களுக்கு வசப்படுத்தினான். நன்மை செய்வோருக்கு நற்செய்தி கூறுவீராக!"/>
        <aya index="38"
            text="அல்லாஹ், இறைநம்பிக்கை கொண்டோரை பாதுகாக்கிறான். நன்றி கெட்ட துரோகிகள் எவரையும் அல்லாஹ் நேசிப்பதில்லை."/>
        <aya index="39"
            text="போர் தொடுக்கப்பட்டோர் அநியாயத்திற்கு ஆளானதால் (எதிரிகளைத் திருப்பித் தாக்க) அவர்களுக்கு அனுமதியளிக்கப் பட்டுள்ளது. அல்லாஹ்வே அவர்களுக்கு உதவும் ஆற்றலுடையவன்.343"/>
        <aya index="40"
            text="அவர்கள் தமது வீடுகளிலிருந்து நியாயமின்றி வெளியேற்றப்பட்டார்கள். &quot;எங்கள் இறைவன் அல்லாஹ்!&quot; என்று அவர்கள் கூறியதைத் தவிர (இதற்கு எந்தக் காரணமுமில்லை.) அல்லாஹ், மனிதர்களில் சிலரைக் கொண்டு வேறு சிலரைத் தடுத்திருக்கா விட்டால் மடங்களும், கிறித்தவ ஆலயங்களும், யூதக் கோயில்களும், அல்லாஹ்வின் பெயர் அதிகமாகக் கூறப்படும் பள்ளிவாசல்களும் இடிக்கப்பட்டிருக்கும். தனக்கு உதவுவோருக்கு அல்லாஹ்வும் உதவுகிறான். அல்லாஹ் வலிமை மிக்கவன்; மிகைத்தவன்."/>
        <aya index="41"
            text="பூமியில் நாம் அவர்களுக்கு அதிகாரத்தை அளித்தால் தொழுகையை நிலைநிறுத்துவார்கள்; ஸகாத்தைக் கொடுப்பார்கள். நன்மையை ஏவி, தீமையைத் தடுப்பார்கள். செயல்களின் முடிவு அல்லாஹ்விடமே உள்ளது."/>
        <aya index="42, 43, 44"
            text="இவர்கள் உம்மைப் பொய்யரெனக் கூறினால் இவர்களுக்கு முன்னர் நூஹுடைய சமுதாயம், ஆது, ஸமூது கூட்டத்தினர், இப்ராஹீமின் சமுதாயம், லூத்தின் சமுதாயம், மத்யன்வாசிகள் ஆகியோரும் பொய்யரெனக் கூறியுள்ளனர். மூஸாவும் பொய்யரெனக் கூறப்பட்டார். இறைமறுப்பாளர்களுக்கு நான் அவகாசம் அளித்துப் பின்னர் அவர்களைத் தண்டித்தேன். எனது தண்டனை எப்படி இருந்தது?"/>
        <aya index="45"
            text="அநியாயம் செய்த எத்தனையோ ஊர்களை அழித்துள்ளோம். அவை அடியோடு வீழ்ந்து கிடக்கின்றன. எத்தனையோ பாழடைந்த கிணறுகள்! உறுதியான கோட்டைகள்! (கேட்பாரற்றுக் கிடக்கின்றன.)"/>
        <aya index="46"
            text="அவர்கள் பூமியில் பயணிக்கவில்லையா? அப்படிச் செய்தால் அவர்களுக்கு விளங்கும் உள்ளங்களும், கேட்கும் காதுகளும் ஏற்பட்டிருக்கும். ஆயினும் கண்கள் குருடாகவில்லை. மாறாக, அவர்களின் உள்ளங்களிலுள்ள சிந்திக்கும் திறனே குருடாகி விட்டது."/>
        <aya index="47"
            text="(நபியே!) உம்மிடம் தண்டனையை அவசரமாகக் கோருகின்றனர். அல்லாஹ், தன் வாக்குறுதிக்கு மாறு செய்யவே மாட்டான். உமது இறைவனிடம் ஒருநாள் என்பது, நீங்கள் கணக்கிடுகின்ற ஆயிரம் ஆண்டுகளைப் போன்றதாகும்.344"/>
        <aya index="48"
            text="அநியாயம் செய்து கொண்டிருந்த எத்தனையோ ஊர்களுக்கு அவகாசம் அளித்து, அதன்பிறகே அவர்களைத் தண்டித்தேன். என்னிடமே மீளுதல் உள்ளது."/>
        <aya index="49"
            text="&quot;மனிதர்களே! நான் உங்களுக்குப் பகிரங்கமாக எச்சரிப்பவன் மட்டுமே!&quot; என்று (நபியே!) கூறுவீராக!"/>
        <aya index="50"
            text="யார் இறைநம்பிக்கை கொண்டு, நற்செயல்கள் செய்கிறார்களோ அவர்களுக்கு மன்னிப்பும் கண்ணியமான உணவும் உண்டு."/>
        <aya index="51" text="யார் நமது வசனங்களைத் தோற்கடிக்க முயல்கிறார்களோ அவர்கள் நரகவாசிகள்."/>
        <aya index="52"
            text="(நபியே!) உமக்கு முன் நாம் அனுப்பிய எந்தத் தூதரானாலும், நபியானாலும் அவர் (வேதத்தை) ஓதிக் காட்டும்போது, அவர் ஓதிக் காட்டியதில் ஷைத்தான் (மக்களிடம் சந்தேகத்தை) ஏற்படுத்தாமல் இருந்ததில்லை. ஆனால் ஷைத்தான் ஏற்படுத்தியதை அல்லாஹ் நீக்கி விடுகிறான். (அதன்) பின்னர் அல்லாஹ், தனது வசனங்களை உறுதிப்படுத்துகிறான். அல்லாஹ் நன்கறிந்தவன்; நுண்ணறிவாளன்."/>
        <aya index="53"
            text="யாருடைய உள்ளங்களில் நோய் இருக்கிறதோ அவர்களுக்கும், உள்ளங்கள் இறுகி விட்டவர்களுக்கும் ஷைத்தான் ஏற்படுத்தியதை ஒரு சோதனையாக ஆக்குவதற்காகவே (அல்லாஹ் இதைச் செய்தான்). எனினும் அநியாயக்காரர்கள் பெரும் பிளவிலேயே உள்ளனர்."/>
        <aya index="54"
            text="இது உமது இறைவனிடமிருந்து வந்த உண்மை என்பதைக் கல்வியறிவு வழங்கப்பட்டோர் அறிந்து இதை நம்புவதற்காகவும், அவர்களின் உள்ளங்கள் அவனுக்குக் கட்டுப்படுவதற்காகவும் (இதைச் செய்தான்). அல்லாஹ், இறைநம்பிக்கை கொண்டோரை நேரான வழியில் செலுத்துகிறான்."/>
        <aya index="55"
            text="உலகம் அழியும் நேரம் திடீரெனத் தம்மிடம் வரும்வரை, அல்லது கடினமான நாளின் வேதனை தம்மிடம் வரும்வரை இறைமறுப்பாளர்கள் இ(வ்வேதத்)தில் சந்தேகத்திலேயே இருந்து கொண்டிருப்பார்கள்."/>
        <aya index="56"
            text="அந்நாளில் ஆட்சி அல்லாஹ்வுக்கே உரியது. அவன் அவர்களுக்கிடையே தீர்ப்பளிப்பான். இறைநம்பிக்கை கொண்டு, நற்செயல்கள் செய்வோர் இன்பங்கள் நிறைந்த சொர்க்கங்களில் இருப்பார்கள்."/>
        <aya index="57"
            text="யார் (நம்மை) மறுத்து, நமது வசனங்களைப் பொய்யெனக் கூறுகிறார்களோ அவர்களுக்கே இழிவு தரும் வேதனை உள்ளது."/>
        <aya index="58"
            text="அல்லாஹ்வின் பாதையில் யார் ஹிஜ்ரத் செய்து, பின்பு கொல்லப்படுகிறாரோ அல்லது இறந்து விடுகிறாரோ அவருக்கு அல்லாஹ் அழகான உணவை வழங்குவான். அல்லாஹ்வே உணவளிப்போரில் மிக மேலானவன்."/>
        <aya index="59"
            text="அவர்கள் விரும்பும் இடத்தில் அவர்களை நுழையச் செய்வான். அல்லாஹ் நன்கறிந்தவன்; சகிப்புத் தன்மை மிக்கவன்."/>
        <aya index="60"
            text="இதுவே (அவர்களுக்குரிய கூலி)! ஒருவர், தான் துன்புறுத்தப்பட்ட அளவிற்குப் பழிவாங்கிய பிறகு அவருக்குக் கொடுமை இழைக்கப்பட்டால் அவருக்கு அல்லாஹ் உதவுவான். அல்லாஹ் பிழை பொறுப்பவன்; மன்னிப்புமிக்கவன்."/>
        <aya index="61"
            text="இ(வ்வுதவியான)து, அல்லாஹ்வே இரவைப் பகலில் நுழைக்கிறான்; பகலை இரவில் நுழைக்கிறான்; அல்லாஹ் செவியேற்பவன்; பார்ப்பவன் என்பதாலாகும்."/>
        <aya index="62"
            text="அல்லாஹ்வே உண்மையானவன்; அவனையன்றி அவர்கள் எவற்றைப் பிரார்த்திக்கிறார்களோ அவை பொய்யானவை. அல்லாஹ் உயர்ந்தவன்; மிகப் பெரியவன் என்பதே இதற்குக் காரணம்."/>
        <aya index="63"
            text="அல்லாஹ்வே வானிலிருந்து மழையைப் பொழிவிக்கிறான்; அதனால் பூமி பசுமையாகி விடுகின்றது என்பதை நீர் பார்க்கவில்லையா? அல்லாஹ் நுட்பமாக அறிபவன்; நன்கறிந்தவன்."/>
        <aya index="64"
            text="வானங்களில் உள்ளவையும், பூமியில் உள்ளவையும் அவனுக்கே உரியவையாகும். அல்லாஹ்வே தேவைகளற்றவன்; புகழுக்குரியவன்."/>
        <aya index="65"
            text="அல்லாஹ்வே பூமியில் உள்ளவற்றையும், தன் கட்டளையால் கடலில் செல்லும் கப்பல்களையும் உங்களுக்காக வசப்படுத்தியுள்ளான் என்பதை நீர் சிந்திக்கவில்லையா? அவன் ஆணையிட்டாலே தவிர, பூமியின்மீது வானம் விழுந்து விடாதவாறு அவனே தடுத்து வைத்துள்ளான். அல்லாஹ், மனிதர்கள்மீது கருணை உள்ளவன்; நிகரிலா அன்பாளன்."/>
        <aya index="66"
            text="அவன்தான் உங்களுக்கு உயிரளித்தான்; பின்பு உங்களை மரணிக்கச் செய்வான்; பின்னர் உங்களை உயிர்ப்பிப்பான். மனிதன் மிகவும் நன்றி கெட்டவன்."/>
        <aya index="67"
            text="(நபியே!) ஒவ்வொரு சமுதாயத்திற்கும் ஒவ்வொரு வழிபாட்டு முறையை ஏற்படுத்தியுள்ளோம். அவர்கள் அவ்வழிபாட்டைச் செய்கின்றனர். எனவே இவ்விஷயத்தில் அவர்கள் உம்மிடம் தர்க்கம் செய்ய வேண்டாம். உமது இறைவனை நோக்கி அழைப்பீராக! நீரே நேரான வழியில் இருக்கிறீர்."/>
        <aya index="68"
            text="அவர்கள் உம்மிடம் தர்க்கித்தால் &quot;நீங்கள் செய்பவற்றை அல்லாஹ் நன்கறிந்தவன்&quot; என்று கூறுவீராக!"/>
        <aya index="69"
            text="நீங்கள் எதில் கருத்து வேறுபாடு கொண்டிருந்தீர்களோ அதுபற்றி அல்லாஹ் உங்களுக்கிடையே மறுமை நாளில் தீர்ப்பளிப்பான்."/>
        <aya index="70"
            text="வானத்திலும், பூமியிலும் உள்ளவற்றை அல்லாஹ்வே அறிவான் என்பதை நீர் அறியவில்லையா? இது பதிவேட்டில் உள்ளது. இது அல்லாஹ்வுக்கு இலகுவானது."/>
        <aya index="71"
            text="அவர்கள் அல்லாஹ் அல்லாதவற்றை வணங்குகின்றனர்; இதற்கு அவன் எந்தச் சான்றையும் இறக்கவில்லை; மேலும் இதுபற்றி அவர்களுக்கு எந்த அறிவும் இல்லை. அநியாயக்காரர்களுக்கு எந்த உதவியாளரும் இல்லை."/>
        <aya index="72"
            text="(நபியே!) அவர்களுக்கு நமது வசனங்கள் தெளிவாக எடுத்துரைக்கப்படும்போது, இறைமறுப்பாளர்களின் முகங்களில் வெறுப்பைக் காண்பீர். அவர்கள், நமது வசனங்களைத் தமக்கு எடுத்துரைப்போரைத் தாக்க முனைகின்றனர். &quot;நான் உங்களுக்கு இதைவிட மோசமானதை அறிவிக்கவா? (அதுவே) நரகம். அல்லாஹ் அதனை இறைமறுப்பாளர்களுக்கு வாக்களித்துள்ளான். அது சேருமிடத்தில் மிகக் கெட்டது&quot; என்று கூறுவீராக!"/>
        <aya index="73"
            text="மனிதர்களே! ஓர் எடுத்துக்காட்டு கூறப்படுகிறது. அதைக் கவனமாகக் கேளுங்கள்! அல்லாஹ்வையன்றி நீங்கள் யாரிடம் பிரார்த்திக்கிறீர்களோ அவர்கள் அனைவரும் ஒன்றுசேர்ந்தாலும் அவர்களால் ஓர் ஈயைக் கூடப் படைக்க முடியாது. அவர்களிடமிருந்து அந்த ஈ எதையேனும் பறித்துச் சென்றால், அதனை அவர்களால் ஈயிடமிருந்து விடுவிக்கவும் முடியாது. அழைப்பவனும், அழைக்கப்படுபவனும் பலவீனமாக உள்ளனர்.345"/>
        <aya index="74"
            text="அல்லாஹ்வை, அவனது தகுதிக்குத் தக்கவாறு அவர்கள் மதிக்கவில்லை. அல்லாஹ் வலிமை மிக்கவன்; மிகைத்தவன்."/>
        <aya index="75"
            text="அல்லாஹ்வே வானவர்களிலிருந்தும் மனிதர்களிலிருந்தும் தூதர்களைத் தேர்ந்தெடுக்கிறான். அல்லாஹ் செவியேற்பவன்; பார்ப்பவன்."/>
        <aya index="76"
            text="அவர்களுக்கு முன்னுள்ளவற்றையும் பின்னுள்ளவற்றையும் அவன் அறிகிறான். அல்லாஹ்விடமே அனைத்துக் காரியங்களும் கொண்டு வரப்படும்."/>
        <aya index="77"
            text="இறைநம்பிக்கை கொண்டோரே! ருகூவு செய்யுங்கள்! ஸஜ்தா செய்யுங்கள்! உங்கள் இறைவனை வணங்குங்கள்! நன்மை செய்யுங்கள்! இதனால் வெற்றியடைவீர்கள்."/>
        <aya index="78"
            text="அல்லாஹ்வுக்காகப் போரிட வேண்டிய முறைப்படி போரிடுங்கள்! அவனே உங்களைத் தேர்ந்தெடுத்தான். உங்கள் தந்தை இப்ராஹீமின் மார்க்கத்தைப் போன்றே அவன் இம்மார்க்கத்தில் உங்களுக்கு எந்தச் சிரமத்தையும் ஏற்படுத்தவில்லை. இத்தூதர் உங்களுக்குச் சாட்சியாக இருப்பதற்காகவும், நீங்கள் ஏனைய சமூகத்தாருக்குச் சாட்சியாக இருப்பதற்காகவும் இதற்கு முன்பும், இ(வ்வேதத்)திலும் அவனே உங்களுக்கு முஸ்லிம்கள் எனப் பெயரிட்டான். தொழுகையை நிலைநிறுத்துங்கள்! ஸகாத்தைக் கொடுங்கள்! அல்லாஹ்வை உறுதியாகப் பற்றிக் கொள்ளுங்கள்! அவன்தான் உங்கள் பாதுகாவலன் ஆவான். அவன் மிகச் சிறந்த பாதுகாவலன்; மிகச் சிறந்த உதவியாளன்.346"/>
    </sura>
    <sura index="23" name="">
        <aya index="1" text="இறைநம்பிக்கையாளர்கள் வெற்றி பெற்றுவிட்டனர்."/>
        <aya index="2" text="அவர்கள் தமது தொழுகையில் பணிவுடன் இருப்பார்கள்."/>
        <aya index="3" text="அவர்கள் வீணானவற்றைப் புறக்கணிப்பார்கள்."/>
        <aya index="4" text="அவர்கள் ஸகாத்தையும் வழங்குவார்கள்."/>
        <aya index="5, 6, 7"
            text="அவர்கள், தமது மனைவியர் அல்லது அடிமைப் பெண்களைத் தவிர (மற்றவர்களிடம்) தமது கற்புநெறியைப் பேணிக் கொள்வார்கள். அவர்கள் பழிக்கப்பட மாட்டார்கள். ஆனால் இதற்குப் புறம்பாக யார் (தவறான வழிகளைத்) தேடுகிறார்களோ அவர்களே வரம்பு மீறியவர்கள்."/>
        <aya index="8"
            text="அவர்கள், தம்மை நம்பி ஒப்படைக்கப்பட்டவற்றையும், தமது வாக்குறுதியையும் பேணிக் கொள்வார்கள்."/>
        <aya index="9" text="அவர்கள் தமது தொழுகைகளில் பேணுதலாக இருப்பார்கள்."/>
        <aya index="10, 11"
            text="அவர்களே ஃபிர்தவ்ஸ் எனும் சொர்க்கத்தைச் சொந்தமாக்கிக் கொள்வோர். அவர்கள் அதில் நிரந்தரமாக இருப்பார்கள்.347"/>
        <aya index="12" text="மனிதனைக் களிமண்ணின் மூலப்பொருளிலிருந்து படைத்தோம்.348"/>
        <aya index="13"
            text="பின்னர் அவனை ஒரு பாதுகாப்புமிக்க இடத்தில் விந்துத் துளியாக ஆக்கி வைத்தோம்."/>
        <aya index="14"
            text="பின்னர் அந்த விந்துத்துளியைச் சூல்கொண்ட கருமுட்டை யாக்கினோம். அதன்பின் அந்தச் சூல்கொண்ட கருமுட்டையைச் சதைத்துண்டாக ஆக்கினோம். பிறகு அச்சதைத்துண்டை எலும்புகளாக உருவாக்கினோம். அவ்வெலும்புகளுக்கு இறைச்சியைப் போர்த்தினோம். பின்னர் அதை வேறொரு படைப்பாகத் தோற்றுவித்தோம். படைப்பாளர்களில் சிறந்தவனான அல்லாஹ் பாக்கியமிக்கவன்."/>
        <aya index="15" text="இதன் பின்னர் நீங்கள் மரணிக்கக் கூடியவர்கள் தான்."/>
        <aya index="16" text="பிறகு நீங்கள் மறுமை நாளில் (உயிர்ப்பித்து) எழுப்பப்படுவீர்கள்."/>
        <aya index="17"
            text="உங்களுக்கு மேலே ஏழு பாதைகளைப் படைத்துள்ளோம். இப்படைப்பின் விஷயத்தில் நாம் கவனக் குறைவாக இருக்கவில்லை."/>
        <aya index="18"
            text="நாமே வானிலிருந்து அளவுடன் மழையைப் பொழிவித்து, அதைப் பூமியில் தங்க வைக்கிறோம். நாம் அதைப் போக்குவதற்கும் வலிமையுடையோம்."/>
        <aya index="19"
            text="அதன் மூலம் உங்களுக்காகப் பேரீச்சை மற்றும் திராட்சைத் தோட்டங்களை உற்பத்தி செய்தோம். அவற்றில் உங்களுக்கு ஏராளமான பழங்கள் உள்ளன. அவற்றை நீங்கள் சாப்பிடுகிறீர்கள்."/>
        <aya index="20"
            text="தூர் ஸீனாய் மலையில் உற்பத்தியாகும் ஒரு மரத்தையும் (உருவாக்கினோம்.) அது எண்ணெயையும், உணவருந்துவோருக்குக் குழம்புக்குரியதையும் விளைவிக்கின்றது.349"/>
        <aya index="21, 22"
            text="(ஆடு, மாடு, ஒட்டகம் ஆகிய) கால்நடைகளில் உங்களுக்குப் படிப்பினை இருக்கிறது. அவற்றின் வயிறுகளில் உள்ளவற்றிலிருந்து (பாலை) உங்களுக்குப் புகட்டுகிறோம். அவற்றில் உங்களுக்கு அதிகளவு பயன்கள் உள்ளன. அவற்றிலிருந்து சாப்பிடவும் செய்கிறீர்கள். அவற்றின்மீதும், கப்பல்களிலும் சுமந்து செல்லப்படுகிறீர்கள்."/>
        <aya index="23"
            text="நூஹை, அவரது சமுதாயத்திடம் தூதராக அனுப்பினோம். &quot;என் சமுதாயத்தினரே! அல்லாஹ்வை வணங்குங்கள்! அவனைத் தவிர உங்களுக்கு எந்தக் கடவுளும் இல்லை. நீங்கள் (அவனை) அஞ்ச மாட்டீர்களா?&quot; என்று அவர் கேட்டார்."/>
        <aya index="24, 25"
            text="அவரது சமுதாயத்திலிருந்த இறைமறுப்பாளர்களான தலைவர்கள், &quot;இவர் உங்களைப் போன்ற மனிதரைத் தவிர வேறில்லை. இவர் உங்களைவிட மேன்மையடைய விரும்புகிறார். அல்லாஹ் நாடியிருந்தால் வானவர்களை (தூதராக) இறக்கியிருப்பான். முன்சென்ற எங்கள் முன்னோரிடமிருந்து நாங்கள் இதைக் கேள்விப்பட்டதில்லை. இவர் ஒரு மனிதரைத் தவிர வேறில்லை. இவருக்குப் பைத்தியம் பிடித்துள்ளது. எனவே இவரது விஷயத்தில் சிறிது காலம்வரை பொறுத்திருந்து பாருங்கள்!&quot; எனக் கூறினர்."/>
        <aya index="26"
            text="&quot;என் இறைவனே! இவர்கள் என்னைப் பொய்யரெனக் கூறுவதால் எனக்கு உதவுவாயாக!&quot; என்று (நூஹ்) பிரார்த்தித்தார்."/>
        <aya index="27"
            text="&quot;நமது கண்களுக்கு முன்பாகவும், நமது அறிவிப்பின்படியும் ஒரு கப்பலைக் கட்டுவீராக! நமது கட்டளை வந்து, நீரூற்று பொங்கும்போது, ஒவ்வொன்றிலும் ஆண் – பெண் கொண்ட ஜோடியையும், அவர்களில் யார்மீது வாக்கு முந்தி விட்டதோ அவர்களைத் தவிர உமது குடும்பத்தினரையும் அதில் ஏற்றிக் கொள்வீராக! அநியாயக்காரர்களைப் பற்றி என்னிடம் பேசாதீர்! அவர்கள் மூழ்கடிக்கப்படுபவர்கள்&quot; என அவருக்கு அறிவித்தோம்."/>
        <aya index="28"
            text="நீரும், உம்முடன் இருப்போரும் கப்பலில் ஏறி அமர்ந்தவுடன், 'அநியாயக்காரக் கூட்டத்தாரிடமிருந்து எங்களைக் காப்பாற்றிய அல்லாஹ்வுக்கே எல்லாப் புகழும்' என்று கூறுவீராக!"/>
        <aya index="29"
            text="'என் இறைவனே! பாக்கியமிக்க இடத்தில் என்னை இறக்கி வைப்பாயாக! (பாதுகாப்பாக) இறக்கி வைப்போரில் நீயே மிகச் சிறந்தவன்' என்றும் கூறுவீராக!"/>
        <aya index="30" text="இதில் சான்றுகள் உள்ளன. நாம் சோதிப்போராகவே இருக்கிறோம்."/>
        <aya index="31" text="அவர்களுக்குப் பின் வேறொரு தலைமுறையைத் தோற்றுவித்தோம்."/>
        <aya index="32"
            text="அவர்களிலிருந்தே அவர்களுக்கு ஒரு தூதரை அனுப்பினோம். &quot;அல்லாஹ்வை வணங்குங்கள்! உங்களுக்கு அவனைத் தவிர வேறு எந்தக் கடவுளும் இல்லை. நீங்கள் (அவனை) அஞ்ச மாட்டீர்களா?&quot; (என அத்தூதர் கூறினார்.)"/>
        <aya index="33"
            text="அவரது சமுதாயத்தில் (இறைவனை) மறுத்து, இறுதி நாளின் சந்திப்பை யார் பொய்யெனக் கூறினார்களோ, மேலும் இவ்வுலகில் நாம் யாருக்கு சுகபோக வாழ்வை வழங்கினோமோ அத்தகைய தலைவர்கள், &quot;இவர் உங்களைப் போன்ற மனிதரைத் தவிர வேறில்லை. நீங்கள் உண்பதையே இவரும் உண்ணுகிறார். நீங்கள் பருகுவதையே இவரும் பருகுகிறார்&quot; என்று கூறினர்."/>
        <aya index="34, 35"
            text="&quot;உங்களைப் போன்ற ஒரு மனிதருக்கு நீங்கள் கட்டுப்பட்டால் அப்போது நீங்கள் நஷ்டமடைந்தவர்களே! 'நீங்கள் மரணித்து மண்ணாகவும் எலும்புகளாகவும் ஆகிவிட்டாலும் நீங்கள் (உயிர்ப்பித்து) எழுப்பப்படுவீர்கள்' என அவர் உங்களுக்கு வாக்களிக்கிறாரா?&quot;"/>
        <aya index="36, 37, 38"
            text="&quot;உங்களுக்கு அளிக்கப்பட்ட வாக்குறுதி (ஒருபோதும் நிகழாது) தூரமாகி விட்டது; வெகுதூரமாகி விட்டது. இது, நமது இவ்வுலக வாழ்வைத் தவிர வேறில்லை. மரணிக்கிறோம்; உயிரோடும் இருக்கிறோம். நாம் (உயிர்ப்பித்து) எழுப்பப்பட மாட்டோம். இவர் அல்லாஹ்வின்மீது பொய்யை இட்டுக்கட்டும் மனிதரைத் தவிர வேறில்லை. நாங்கள் இவரை நம்பப் போவதில்லை&quot; (என்றும் கூறினர்.)"/>
        <aya index="39"
            text="&quot;என் இறைவனே! இவர்கள் என்னைப் பொய்யரெனக் கூறுவதால் எனக்கு உதவுவாயாக!&quot; என்று (தூதர்) பிரார்த்தித்தார்."/>
        <aya index="40"
            text="(அதற்கு இறைவன்,) &quot;சிறிது காலத்தில் அவர்கள் கைச்சேதப் படுவோராக ஆகிவிடுவர்&quot; என்று கூறினான்"/>
        <aya index="41"
            text="உண்மையில் அவர்களைப் பெரும் சப்தம் பிடித்துக் கொண்டது. அவர்களைக் கூளங்களாக ஆக்கி விட்டோம். அநியாயக்காரக் கூட்டத்திற்கு அழிவுதான்."/>
        <aya index="42" text="அவர்களுக்குப் பின் பல்வேறு தலைமுறைகளைத் தோற்றுவித்தோம்."/>
        <aya index="43"
            text="எந்த ஒரு சமுதாயமும் தனக்குரிய தவணைக்கு முந்தவும் செய்யாது; பிந்தவும் செய்யாது."/>
        <aya index="44"
            text="பிறகு, நமது தூதர்களைத் தொடர்ச்சியாக அனுப்பி வைத்தோம். எந்த ஒரு சமுதாயத்திற்கும் அதற்குரிய தூதர் வரும்போதெல்லாம் அவரைப் பொய்யரென்றே கூறினர். எனவே அவர்களை ஒருவரையொருவர் (அழிவில்) பின்தொடருமாறு செய்தோம். அவர்களை (வெறும்) செய்திகளாக ஆக்கினோம். இறைநம்பிக்கை கொள்ளாத கூட்டத்திற்கு அழிவுதான்."/>
        <aya index="45, 46"
            text="பின்னர் மூஸாவையும் அவரது சகோதரர் ஹாரூனையும் நமது சான்றுகளுடனும், தெளிவான ஆதாரத்துடனும் ஃபிர்அவ்னிடமும், அவனது பிரமுகர்களிடமும் அனுப்பினோம். அவர்கள் கர்வம் கொண்டனர்; மேலும் ஆணவக்காரக் கூட்டத்தினராக இருந்தனர்."/>
        <aya index="47"
            text="&quot;நம்மைப் போன்ற இ(வ்வி)ரு மனிதர்களை நாம் நம்புவோமா? இவ்விருவரின் சமுதாயத்தினரோ நமக்கு அடிமைகளாக உள்ளனர்&quot; என அவர்கள் கூறினர்."/>
        <aya index="48"
            text="அவ்விருவரையும் அவர்கள் பொய்யரெனக் கூறினர். எனவே அவர்கள் அழிக்கப்பட்டோரில் ஆகிவிட்டனர்."/>
        <aya index="49" text="அவர்கள் நேர்வழி அடைவதற்காக நாம் மூஸாவுக்கு வேதத்தைக் கொடுத்தோம்."/>
        <aya index="50"
            text="மர்யமின் மகனையும், அவரது தாயாரையும் சான்றாக ஆக்கினோம். நிம்மதியும், நீரூற்றும் மிக்க ஓர் உயரமான இடத்தில் அவர்களைத் தங்க வைத்தோம்."/>
        <aya index="51"
            text="தூதர்களே! நல்லவற்றை உண்ணுங்கள்! நற்செயல் செய்யுங்கள்! நீங்கள் செய்வதை நான் நன்கறிபவன்.350"/>
        <aya index="52"
            text="இதுவே உங்கள் மார்க்கம்; ஒரே மார்க்கம். நானே உங்கள் இறைவன். எனவே எனக்கே அஞ்சுங்கள்!"/>
        <aya index="53"
            text="ஆனால் அவர்கள் தமது (மார்க்க) விஷயத்தில் தமக்கிடையே பல பிரிவுகளாகப் பிரிந்து விட்டனர். ஒவ்வொரு பிரிவினரும் தம்மிடம் இருப்பதைக் கொண்டு மகிழ்ச்சியடைகின்றனர்."/>
        <aya index="54" text="அவர்களின் வழிகேட்டிலேயே அவர்களைச் சில காலம்வரை விட்டுவிடுவீராக!"/>
        <aya index="55, 56"
            text="அவர்களுக்குச் செல்வத்தையும், பிள்ளைகளையும் நாம் கொடுத்திருப்பதன் மூலம், அவர்களுக்கு நன்மைகளை விரைந்து வழங்குகிறோம் என அவர்கள் எண்ணிக் கொண்டார்களா? அவ்வாறல்ல! அவர்கள் அறிந்து கொள்ள மாட்டார்கள்."/>
        <aya index="57, 58"
            text="தமது இறைவனின் அச்சத்தால் நடுங்குபவர்கள், தமது இறைவனின் வசனங்களை நம்புபவர்கள்,"/>
        <aya index="59, 60, 61"
            text="தமது இறைவனுக்கு இணைவைக்காதவர்கள், தம் இறைவனிடமே திரும்பிச் செல்லவிருக்கிறோம் என்று அவர்களின் உள்ளங்கள் அஞ்சிய நிலையில் கொடுக்க வேண்டிய (தர்மத்)தைக் கொடுப்பவர்கள் ஆகியோரே நன்மையான காரியங்களில் விரையக் கூடியவர்கள். இவர்களே அதற்கு முந்தக் கூடியவர்கள்.351"/>
        <aya index="62"
            text="எவரையும் அவரது சக்திக்கு உட்பட்டே தவிர சிரமப்படுத்த மாட்டோம். நம்மிடம் உண்மையைப் பேசக் கூடிய ஒரு பதிவேடு உள்ளது. அவர்கள் அநியாயம் செய்யப்பட மாட்டார்கள்."/>
        <aya index="63"
            text="ஆனால் அவர்களின் உள்ளங்கள் இதில் அலட்சியமாக உள்ளன. அவர்களிடத்தில் இதுவல்லாத வேறு (தீய) செயல்களும் உள்ளன. அவற்றுக்காகவே அவர்கள் செயல்படுகின்றனர்."/>
        <aya index="64"
            text="முடிவில், அவர்களில் சுகவாசிகளை நாம் வேதனையால் தண்டித்தால் அப்போது அவர்கள் அபயக் குரல் எழுப்புகின்றனர்."/>
        <aya index="65"
            text="இன்றைய தினம் அபயக் குரல் எழுப்பாதீர்கள்! நீங்கள் நம்மிடமிருந்து உதவப்பட மாட்டீர்கள்."/>
        <aya index="66, 67"
            text="உங்களுக்கு எனது வசனங்கள் எடுத்துரைக்கப்பட்டன. ஆனால் நீங்களோ பின்வாங்கித் திரும்பிச் சென்று கொண்டிருந்தீர்கள்; ஆணவம் கொண்டு, இரவு நேரங்களில் இதைப் பற்றி வீணான பேச்சுகளைப் பேசினீர்கள்.352"/>
        <aya index="68"
            text="அவர்கள் இந்த (வேத) வாக்கைச் சிந்திக்கவில்லையா? அல்லது கடந்து சென்ற அவர்களின் முன்னோரிடம் வராத எதுவும் அவர்களிடம் வந்துவிட்டதா?"/>
        <aya index="69" text="அல்லது, அவர்கள் தமது தூதரை அறிந்து கொள்ளாமல் அவரை மறுக்கிறார்களா?"/>
        <aya index="70"
            text="அல்லது, அவருக்குப் பைத்தியம் என்று கூறுகிறார்களா? அவ்வாறல்ல! அவர்களிடம் உண்மையைத்தான் அவர் கொண்டு வந்துள்ளார். எனினும் அவர்களில் அதிகமானோர் இவ்வுண்மையை வெறுக்கின்றனர்."/>
        <aya index="71"
            text="அவர்களின் விருப்பங்களை இந்த உண்மை பின்பற்றியிருந்தால் வானங்களும், பூமியும், அவற்றில் உள்ளவையும் சீர்குலைந்து போயிருக்கும். மாறாக, அவர்களுக்கான நற்போதனையை அவர்களிடம் நாம் கொண்டு வந்துள்ளோம். அவர்களோ தம்மிடம் வந்த அப்போதனையைப் புறக்கணிக்கின்றனர்."/>
        <aya index="72"
            text="அல்லது நீர் அவர்களிடம் கூலி கேட்கிறீரா? உமது இறைவனின் கூலியே சிறந்தது. அவனே வழங்குவோரில் சிறந்தவன்."/>
        <aya index="73" text="(நபியே!) அவர்களை நேரான வழிக்கு நீர் அழைக்கிறீர்."/>
        <aya index="74"
            text="யார் மறுமையை நம்பவில்லையோ அவர்களே அவ்வழியை விட்டும் விலகிச் செல்பவர்கள்."/>
        <aya index="75"
            text="நாம் அவர்களிடம் கருணை காட்டி, அவர்களுக்கு ஏற்பட்ட துன்பத்தை நீக்கியிருந்தால் அவர்கள் நிலை தடுமாறியவர்களாகத் தமது வரம்பு மீறலிலேயே தொடர்ந்து நீடித்திருப்பார்கள்."/>
        <aya index="76"
            text="அவர்களை வேதனையால் தண்டித்தோம். ஆயினும் அவர்கள் தமது இறைவனுக்குப் பணியவில்லை; தாழ்ந்து பிரார்த்திக்கவுமில்லை."/>
        <aya index="77"
            text="இறுதியில், கடும் வேதனையைக் கொண்ட ஒரு வாசலை அவர்களுக்கு எதிராக நாம் திறந்து விட்டால், அப்போது அதில் அவர்கள் நிராசையடைந்து விடுகின்றனர்."/>
        <aya index="78"
            text="உங்களுக்குச் செவிப்புலனையும், பார்வைகளையும், உள்ளங்களையும் அவனே உருவாக்கினான். நீங்கள் குறைவாகவே நன்றி செலுத்துகிறீர்கள்."/>
        <aya index="79"
            text="அவன்தான் பூமியில் உங்களைப் பரவச் செய்தான். நீங்கள் அவனிடமே ஒன்று சேர்க்கப்படுவீர்கள்."/>
        <aya index="80"
            text="அவன்தான் உயிர்ப்பிக்கிறான்; மரணிக்க வைக்கிறான். அவனிடத்தில்தான் இரவு, பகல் மாறிமாறி வருவதும் உள்ளது. நீங்கள் சிந்திக்க மாட்டீர்களா?"/>
        <aya index="81"
            text="எனினும், (இவர்களுக்கு) முன்சென்றவர்கள் கூறியவாறே இவர்களும் கூறுகின்றனர்."/>
        <aya index="82, 83"
            text="&quot;நாம் இறந்து, மண்ணாகவும் எலும்புகளாகவும் ஆகி விட்டாலும் உயிர்ப்பித்து எழுப்பப்படுவோமா? நாமும், இதற்கு முன் நமது முன்னோரும் இவ்வாறே வாக்களிக்கப்பட்டிருந்தோம். இது முன்னோரின் கட்டுக்கதைகளைத் தவிர வேறில்லை&quot; என்று அவர்கள் கூறுகின்றனர்."/>
        <aya index="84"
            text="(நபியே!) &quot;நீங்கள் அறிந்திருந்தால், இப்பூமியும் இதில் உள்ளவையும் யாருக்கு உரியவை?&quot; என்று கேட்பீராக!"/>
        <aya index="85"
            text="&quot;(அவை) அல்லாஹ்வுக்கே உரியவை!&quot; என்று அவர்கள் பதிலளிப்பார்கள். &quot;நீங்கள் சிந்திக்க மாட்டீர்களா?&quot; என்று கேட்பீராக!"/>
        <aya index="86"
            text="&quot;ஏழு வானங்களுக்குச் சொந்தக்காரனும், மகத்தான அர்ஷுக்குச் சொந்தக்காரனும் யார்?&quot; என்று கேட்பீராக!"/>
        <aya index="87"
            text="&quot;(அவை) அல்லாஹ்வுக்கே உரியவை!&quot; என அவர்கள் பதிலளிப்பார்கள். &quot;நீங்கள் பயப்பட மாட்டீர்களா?&quot; என்று கேட்பீராக!"/>
        <aya index="88"
            text="&quot;ஒவ்வொரு பொருளின் அதிகாரத்தையும் தன் கையில் வைத்திருப்பவன் யார்? அவனே பாதுகாக்கிறான்; அவனுக்குப் பாதுகாப்பு அளிக்கப்படுவதில்லை. நீங்கள் அறிந்திருந்தால் (அவன் யார்?)&quot; என்று கேட்பீராக!"/>
        <aya index="89"
            text="&quot;(அவை) அல்லாஹ்வுக்கே உரியவை!&quot; என்று பதிலளிப்பார்கள். &quot;அப்படியானால் நீங்கள் எவ்வாறு திசை திருப்பப்படுகிறீர்கள்?&quot; என்று கேட்பீராக!"/>
        <aya index="90"
            text="எனினும், நாம் அவர்களிடம் உண்மையைக் கொண்டு வந்தோம். அவர்களோ பொய்யர்களாக உள்ளனர்."/>
        <aya index="91"
            text="அல்லாஹ், (தனக்குப்) பிள்ளையை ஏற்படுத்திக் கொள்ளவில்லை. அவனுடன் எந்தக் கடவுளும் இருந்ததில்லை. அவ்வாறு இருந்தால் ஒவ்வொரு கடவுளும் தான் படைத்தவற்றுடன் சென்றிருப்பார்கள். மேலும் அவர்களில் ஒருவர், மற்றவரைவிட மேலோங்கியிருப்பார். இவர்கள் வர்ணிப்பதை விட்டும் அல்லாஹ் தூயவன்."/>
        <aya index="92"
            text="மறைவானதையும், வெளிப்படையானதையும் நன்கறிபவன்; அவர்கள் இணை வைப்பவற்றை விட்டும் அவன் உயர்ந்தவன்."/>
        <aya index="93, 94"
            text="&quot;என் இறைவனே! அவர்களுக்கு வாக்களிக்கப்படுவதை (வேதனையை) நீ எனக்குக் காட்டுவதாக இருந்தால், என் இறைவனே! அந்த அநியாயக்காரக் கூட்டத்தில் என்னைச் சேர்த்து விடாதே!&quot; என்று (நபியே! நீர்) கூறுவீராக!"/>
        <aya index="95"
            text="(நபியே!) அவர்களுக்கு நாம் வாக்களிப்பதை உமக்குக் காட்டுவதற்கும் நாம் ஆற்றலுடையோரே!"/>
        <aya index="96"
            text="மிக அழகானதைக் கொண்டு தீமையைத் தடுப்பீராக! நாம் அவர்கள் வர்ணிப்பதை நன்கறிவோம்."/>
        <aya index="97, 98"
            text="&quot;என் இறைவனே! ஷைத்தான்களின் தூண்டுதல்களை விட்டும் உன்னிடம் பாதுகாவல் தேடுகிறேன். என் இறைவனே! அவர்கள் என்னிடம் வருவதை விட்டும் உன்னிடம் பாதுகாவல் தேடுகிறேன்&quot; என்று கூறுவீராக!"/>
        <aya index="99, 100"
            text="இறுதியாக, அவர்களில் ஒருவனுக்கு மரணம் வரும்போது &quot;என் இறைவனே! நான் விட்டு விட்டதில் நற்செயலைச் செய்வதற்காக என்னைத் திருப்பி அனுப்புங்கள்!&quot; என்று கூறுவான். அவ்வாறல்ல! இது அவன் கூறக் கூடிய (வெற்றுச்) சொற்களே! அவர்கள் (உயிர்ப்பித்து) எழுப்பப்படும் நாள்வரை அவர்களுக்கு முன்னால் ஒரு தடுப்பு உள்ளது."/>
        <aya index="101"
            text="'ஸுர்' ஊதப்படும்போது, அன்றைய தினம் அவர்களுக்கிடையே உறவுகள் எதுவும் இருக்காது. அவர்கள் ஒருவருக்கொருவர் விசாரித்துக் கொள்ளவும் மாட்டார்கள்."/>
        <aya index="102"
            text="யாருக்கு அவரது (நன்மையின்) எடைகள் கனத்துவிட்டதோ அவர்களே வெற்றியாளர்கள்."/>
        <aya index="103"
            text="யாருக்கு அவரது (நன்மையின்) எடைகள் இலேசாகிவிட்டதோ அவர்கள்தான் தமக்குத் தாமே நஷ்டத்தை ஏற்படுத்திக் கொண்டவர்கள். அவர்கள் நரகத்தில் நிரந்தரமாக இருப்பார்கள்."/>
        <aya index="104"
            text="அவர்களின் முகங்களை நெருப்புச் சுட்டெரிக்கும். அவர்கள் அதில் விகாரமாக இருப்பார்கள்."/>
        <aya index="105"
            text="உங்களுக்கு எனது வசனங்கள் எடுத்துரைக்கப்படவில்லையா? அவற்றை நீங்கள் பொய்யெனக் கூறிக் கொண்டிருந்தீர்கள்."/>
        <aya index="106, 107"
            text="&quot;எங்கள் இறைவனே! எங்களை, எங்கள் துர்பாக்கியம் மிகைத்து விட்டது. நாங்கள் வழிகெட்ட கூட்டத்தினராக இருந்தோம். எங்கள் இறைவனே! எங்களை இங்கிருந்து வெளியேற்றுவாயாக! நாங்கள் மீண்டும் (பாவம் செய்யத்) திரும்பினால் அப்போது நாங்களே அநியாயக்காரர்கள்&quot; என அவர்கள் கூறுவார்கள்."/>
        <aya index="108"
            text="(அதற்கு இறைவன்,) &quot;இதிலேயே இழிவடைந்திருங்கள்! என்னிடம் பேசாதீர்கள்!&quot; எனக் கூறுவான்."/>
        <aya index="109"
            text="என் அடியார்களில் ஒரு பிரிவினர், &quot;எங்கள் இறைவனே! நாங்கள் இறைநம்பிக்கை கொண்டோம். எனவே எங்களை மன்னிப்பாயாக! எங்களுக்கு அருள் புரிவாயாக! நீயே கருணையாளர்களில் மிக்க மேலானவன்' என்று கூறிக் கொண்டிருந்தனர்."/>
        <aya index="110"
            text="ஆனால் அவர்கள் (மீதான பகைமை) என் நினைவையே உங்களுக்கு மறக்கச் செய்யும் அளவுக்கு அவர்களைக் கேலியாகக் கருதினீர்கள். நீங்கள் அவர்களைப் பற்றிச் சிரித்துக் கொண்டும் இருந்தீர்கள்."/>
        <aya index="111"
            text="அவர்கள் பொறுமையை மேற்கொண்டதால் இன்று அவர்களுக்குக் கூலி வழங்கி விட்டேன். அவர்களே வெற்றியாளர்கள்."/>
        <aya index="112"
            text="&quot;ஆண்டுகளின் கணக்கில் எவ்வளவு காலம் பூமியில் தங்கியிருந்தீர்கள்?&quot; என அவன் கேட்பான்."/>
        <aya index="113"
            text="அவர்கள், &quot;ஒருநாள் அல்லது ஒருநாளில் சிறிதளவு வாழ்ந்தோம். கணக்கிடக் கூடியவர்களிடம் கேட்பாயாக!&quot; என்று கூறுவார்கள்."/>
        <aya index="114"
            text="&quot;நீங்கள் அறிவோராக இருந்திருந்தால், குறைவான காலமே தங்கியிருந்தீர்கள்&quot; என அவன் கூறுவான்."/>
        <aya index="115"
            text="வீணாகவே உங்களைப் படைத்தோம் என்றும், நீங்கள் நம்மிடம் மீண்டும் கொண்டு வரப்படவே மாட்டீர்கள் என்றும் எண்ணிக் கொண்டீர்களா?"/>
        <aya index="116"
            text="உண்மை அரசனான அல்லாஹ் மிக உயர்ந்தவன். சங்கைக்குரிய அர்ஷின் இறைவனான அவனைத் தவிர வேறு எந்தக் கடவுளும் இல்லை."/>
        <aya index="117"
            text="அல்லாஹ்வுடன் இணைத்து வேறு கடவுளை யார் பிரார்த்திக்கிறாரோ, அவரிடம் அதுபற்றி எந்த ஆதாரமும் இல்லை. அவரைப் பற்றிய விசாரணை அவரது இறைவனிடமே உள்ளது. இறைமறுப்பாளர்கள் வெற்றி பெற மாட்டார்கள்."/>
        <aya index="118"
            text="&quot;என் இறைவனே! மன்னிப்பாயாக! கருணை புரிவாயாக! நீயே கருணையாளர்களில் மிக்க மேலானவன்&quot; என்று கூறுவீராக!"/>
    </sura>
    <sura index="24" name="">
        <aya index="1"
            text="(இது) ஓர் அத்தியாயம். இதை நாமே அருளி, இ(திலுள்ள சட்டத்)தைக் கடமையாக்கியுள்ளோம். இதில் நீங்கள் சிந்திப்பதற்காகத் தெளிவான வசனங்களை அருளியுள்ளோம்."/>
        <aya index="2"
            text="விபச்சாரம் செய்தவள், விபச்சாரம் செய்தவன் ஆகிய இருவரில் ஒவ்வொருவரையும் நூறு கசையடி அடியுங்கள்! அல்லாஹ்வையும் மறுமை நாளையும் நீங்கள் நம்பிக்கை கொண்டிருந்தால் அல்லாஹ்வின் சட்டத்(தை நிறைவேற்றுவ)தில் அவர்கள்மீது உங்களுக்கு இரக்கம் ஏற்பட வேண்டாம். அவ்விருவரையும் தண்டிக்கும்போது இறைநம்பிக்கையாளர்களில் ஒரு சாரார் பார்க்கட்டும்.353"/>
        <aya index="3"
            text="விபச்சாரம் செய்தவன், ஒரு விபச்சாரியையோ அல்லது இணைவைப்பவளையோ தவிர்த்து வேறு எவரையும் மணமுடிக்க மாட்டான். (அதுபோல) விபச்சாரி, விபச்சாரம் செய்த ஒருவனையோ அல்லது இணைவைப்பவனையோ தவிர்த்து வேறு எவரையும் மணமுடிக்க மாட்டாள். இது, இறைநம்பிக்கையாளர்களுக்குத் தடுக்கப்பட்டுள்ளது.354"/>
        <aya index="4"
            text="கற்புள்ள பெண்கள்மீது விபச்சாரக் குற்றம் சுமத்தி, பின்னர் நான்கு சாட்சிகளை யார் கொண்டு வரவில்லையோ அவர்களை எண்பது கசையடிகளால் அடியுங்கள். அவர்களின் சாட்சியத்தை ஒருபோதும் ஏற்காதீர்கள். அவர்களே பாவிகள்."/>
        <aya index="5"
            text="இதன்பின்னர் பாவ மன்னிப்புக் கோரி, சீர்திருத்திக் கொண்டோரைத் தவிர! அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="6"
            text="தம் மனைவியர்மீது விபச்சாரக் குற்றம் சுமத்தி, அவர்களுக்குத் தங்களைத் தவிர வேறு சாட்சிகள் இல்லாதபோது, 'தான் உண்மையாளர்களில் உள்ளவன்' என்று அல்லாஹ்வின்மீது நான்கு முறை சத்தியம் செய்வதே அவர்களில் ஒருவருடைய சாட்சியமாகும்.355"/>
        <aya index="7"
            text="ஐந்தாவது (சத்தியமானது), 'தான் பொய்யர்களில் ஒருவனாக இருந்தால் தன்மீது அல்லாஹ்வின் சாபம் உண்டாகட்டும்' என்பதாகும்."/>
        <aya index="8"
            text="'அவன் பொய்யர்களில் உள்ளவன்' என்று அவள் நான்கு முறை அல்லாஹ்வின்மீது சத்தியம் செய்து சாட்சியமளிப்பது அவளை விட்டும் தண்டனையைத் தடுத்து விடும்."/>
        <aya index="9"
            text="ஐந்தாவதாக, 'அவன் உண்மையாளர்களில் ஒருவனாக இருந்தால் தன்மீது அல்லாஹ்வின் கோபம் உண்டாகட்டும்' என்(று அவள் சாட்சியளிப்)பதாகும்."/>
        <aya index="10"
            text="உங்கள்மீது அல்லாஹ்வின் அருளும், அவனது கருணையும் இல்லாதிருந்து, மேலும் அல்லாஹ் மிக்க மன்னிப்பவனாகவும், நுண்ணறிவாளனாகவும் இல்லாதிருந்தால் (நீங்கள் அழிந்திருப்பீர்கள்.)"/>
        <aya index="11"
            text="உங்களில் ஒரு கூட்டத்தினரே அவதூறைக் கொண்டு வந்தவர்கள். அதனை உங்களுக்குத் தீங்கு என எண்ணாதீர்கள்! மாறாக, அது உங்களுக்கு நன்மையாகும். அவர்களிலுள்ள ஒவ்வொருவருக்கும் அவர் சம்பாதித்த பாவம் உண்டு. இந்த விஷயத்தில் அவர்களில் யார் பெரும் பங்காற்றினானோ அவனுக்குக் கடும் தண்டனை உண்டு.356"/>
        <aya index="12"
            text="நீங்கள் இதைக் கேள்விப்பட்டபோது, இறைநம்பிக்கை கொண்ட ஆண்களும் பெண்களும் தம்மைப் (போன்ற பிற இறைநம்பிக்கையாளர்களைப்) பற்றி நல்லெண்ணம் கொண்டு, &quot;இது பகிரங்கமான அவதூறு&quot; என்று கூறியிருக்கக் கூடாதா?"/>
        <aya index="13"
            text="அவர்கள் இதற்கு நான்கு சாட்சிகளைக் கொண்டு வந்திருக்க வேண்டாமா? (அப்படி) அவர்கள் சாட்சிகளைக் கொண்டு வராதபோது அவர்களே அல்லாஹ்விடம் பொய்யர்கள்."/>
        <aya index="14"
            text="இவ்வுலகிலும், மறுமையிலும் அல்லாஹ்வின் அருளும், கருணையும் உங்களுக்கு இல்லையாயின், நீங்கள் எதில் ஈடுபட்டுக் கொண்டிருந்தீர்களோ அதற்காகக் கடும் வேதனை உங்களைப் பிடித்திருக்கும்."/>
        <aya index="15"
            text="உங்கள் நாவுகளால் அதனைப் பரப்பியதையும், எதனைப் பற்றி உங்களுக்கு அறிவில்லையோ அதனை உங்கள் வாய்களால் கூறியதையும் எண்ணிப் பாருங்கள்! அதனை இலேசானதாகக் கருதினீர்கள். ஆனால் அல்லாஹ்விடம் அது மிகக் கடுமையானது."/>
        <aya index="16"
            text="நீங்கள் அதனைச் செவியுற்றபோது, &quot;(இறைவா!) நீ தூயவன்! இதைப் பற்றிப் பேசுவது நமக்குத் தகுதியானதல்ல! இது பெரும் அவதூறு&quot; என்று கூறியிருக்க வேண்டாமா?"/>
        <aya index="17"
            text="நீங்கள் இறைநம்பிக்கையாளர்களாக இருந்தால் இதுபோன்ற செயலை ஒருபோதும் (இனி) மீண்டும் செய்யக் கூடாதென அல்லாஹ் உங்களுக்கு அறிவுறுத்துகிறான்."/>
        <aya index="18"
            text="அல்லாஹ் உங்களுக்கு வசனங்களைத் தெளிவுபடுத்துகிறான். அல்லாஹ் நன்கறிந்தவன்; நுண்ணறிவாளன்."/>
        <aya index="19"
            text="இறைநம்பிக்கையாளர்களிடம் மானக்கேடான செயல் பரவ வேண்டும் என யார் விரும்புகிறார்களோ அவர்களுக்கு இவ்வுலகிலும் மறுமையிலும் துன்புறுத்தும் வேதனை உள்ளது. அல்லாஹ் அறிகிறான்; நீங்கள் அறிய மாட்டீர்கள்."/>
        <aya index="20"
            text="உங்கள்மீது அல்லாஹ்வின் அருளும், அவனது கருணையும் இல்லாதிருந்து, மேலும், அல்லாஹ் கருணையாளனாகவும், நிகரிலா அன்பாளனாகவும் இல்லாதிருந்தால் (நீங்கள் அழிந்திருப்பீர்கள்.)"/>
        <aya index="21"
            text="இறைநம்பிக்கை கொண்டோரே! ஷைத்தானுடைய அடிச்சுவடுகளைப் பின்பற்றாதீர்கள்! (அப்படி) எவரேனும் ஷைத்தானின் அடிச்சுவடுகளைப் பின்பற்றினால், (அவர்களுக்கு) அவன் மானக்கேடானவற்றையும் தீயதையுமே ஏவுகிறான். உங்கள்மீது அல்லாஹ்வின் அருளும், அவனது கருணையும் இல்லையாயின் உங்களில் எவரும் ஒருபோதும் தூய்மையடைந்திருக்க முடியாது. எனினும் அல்லாஹ், தான் நாடியோரைத் தூய்மைப்படுத்துகிறான். அல்லாஹ் செவியுறுபவன்; நன்கறிந்தவன்."/>
        <aya index="22"
            text="உங்களில் பொருளும், வசதியும் உடையோர், உறவினர்களுக்கும், ஏழைகளுக்கும், அல்லாஹ்வின் பாதையில் ஹிஜ்ரத் செய்தவர்களுக்கும் (தர்மங்களைக்) கொடுக்காமல் இருப்பதற்காகச் சத்தியம் செய்ய வேண்டாம். அவர்கள் மன்னித்து, விட்டுவிடட்டும். அல்லாஹ் உங்களை மன்னிக்க வேண்டுமென நீங்கள் விரும்ப மாட்டீர்களா? அல்லாஹ் மன்னிப்புமிக்கவன்; நிகரிலா அன்பாளன்.357"/>
        <aya index="23"
            text="இறைநம்பிக்கை கொண்ட, கபடமற்ற, கற்புள்ள பெண்கள்மீது விபச்சாரக் குற்றம் சுமத்துவோர் இவ்வுலகிலும் மறுமையிலும் சபிக்கப்பட்டுள்ளனர். அவர்களுக்குக் கடும் தண்டனை உண்டு.358"/>
        <aya index="24"
            text="அவர்கள் செய்துகொண்டிருந்தவை பற்றி அந்நாளில் அவர்களின் நாவுகளும், கைகளும், கால்களும் அவர்களுக்கு எதிராகச் சாட்சி சொல்லும்.359"/>
        <aya index="25"
            text="அந்நாளில் அவர்களுக்குரிய நியாயமான கூலியை, அவர்களுக்கு அல்லாஹ் நிறைவாக வழங்குவான். அல்லாஹ் தெளிவாக விளக்கும் உண்மையாளன் என்பதை அறிந்து கொள்வார்கள்."/>
        <aya index="26"
            text="கெட்ட பெண்கள் கெட்ட ஆண்களுக்கும், கெட்ட ஆண்கள் கெட்ட பெண்களுக்கும் உரியவர்கள். நல்ல பெண்கள் நல்ல ஆண்களுக்கும், நல்ல ஆண்கள் நல்ல பெண்களுக்கும் உரியவர்கள். அவர்கள் கூறுவதை விட்டும் இவர்கள் தூய்மையானவர்கள். இவர்களுக்கே மன்னிப்பும் கண்ணியமான உணவும் உண்டு."/>
        <aya index="27"
            text="இறைநம்பிக்கை கொண்டோரே! உங்கள் வீடுகளல்லாத வேறு வீடுகளில் (நுழைவதாயின்) அங்குள்ளவர்களுக்கு நீங்கள் ஸலாம் கூறி, அனுமதி பெறாமல் நுழையாதீர்கள்! இதுவே உங்களுக்குச் சிறந்தது. இதனால் நீங்கள் நல்லுணர்வு பெறலாம்.360"/>
        <aya index="28"
            text="அங்கு யாரையும் நீங்கள் காணாவிட்டால் உங்களுக்கு அனுமதி வழங்கப்படாதவரை அங்கு நுழையாதீர்கள்! &quot;திரும்பிச் செல்லுங்கள்!&quot; என்று உங்களிடம் கூறப்பட்டால் திரும்பிச் சென்று விடுங்கள். இதுவே உங்களுக்குத் தூய்மையானது. அல்லாஹ், நீங்கள் செய்வதை நன்கறிந்தவன்."/>
        <aya index="29"
            text="(யாரும்) வசிக்காத, உங்கள் பொருள் இருக்கக்கூடிய வீடுகளில் நீங்கள் நுழைவது உங்கள்மீது குற்றமில்லை. அல்லாஹ், நீங்கள் வெளிப்படுத்துவதையும் மறைப்பதையும் நன்கறிவான்."/>
        <aya index="30"
            text="இறைநம்பிக்கை கொண்ட ஆண்களிடம் நீர் கூறுவீராக! அவர்கள் தமது பார்வைகளைத் தாழ்த்திக் கொள்ளட்டும். தமது கற்புநெறிகளைப் பேணிப் பாதுகாத்துக் கொள்ளட்டும். இதுவே அவர்களுக்குத் தூய்மையானது. அவர்கள் செய்வதை அல்லாஹ் நன்கறிந்தவன்.361"/>
        <aya index="31"
            text="இறைநம்பிக்கை கொண்ட பெண்களிடம் நீர் கூறுவீராக! அவர்கள் தமது பார்வைகளைத் தாழ்த்திக் கொள்ளட்டும்; தமது கற்புநெறிகளைப் பேணிப் பாதுகாத்துக் கொள்ளட்டும்! அவர்கள், (சாதாரணமாக) வெளியில் தெரிவதைத் தவிர தமது அலங்காரத்தில் வேறு எதையும் வெளிப்படுத்த வேண்டாம். தமது தலைமுக்காடுகளைத் தமது மேற்சட்டைகளின்மீது போட்டுக் கொள்ளட்டும். அவர்கள் தமது கணவர்கள், தமது தந்தையர், தமது கணவர்களின் தந்தையர், தமது மகன்கள், தமது கணவர்களின் மகன்கள், தமது சகோதரர்கள், தமது சகோதரர்களின் மகன்கள், தமது சகோதரிகளின் மகன்கள், தம்(மைப் போன்ற) பெண்கள், தமது அடிமைகள், ஆண்களில் (பெண்கள்மீது) விருப்பமில்லாத பணியாளர்கள், பெண்களின் அந்தரங்க உறுப்புகளைப் பற்றி அறியாத சிறுவர்கள் ஆகியோரைத் தவிர மற்றவர்களிடம் அவர்கள் தமது அலங்காரத்தை வெளிப்படுத்த வேண்டாம். தமது அலங்காரத்தில், தாம் மறைத்துள்ளவை அறியப்பட வேண்டும் என்பதற்காகத் தமது கால்களால் அடி(த்து நட)க்க வேண்டாம். இறைநம்பிக்கையாளர்களே! நீங்கள் வெற்றி பெறுவதற்காக அனைவரும் அல்லாஹ்விடம் பாவ மன்னிப்புக் கோருங்கள்!362"/>
        <aya index="32"
            text="உங்களில் வாழ்க்கைத் துணை இல்லாதவர்களுக்கும், உங்கள் ஆண் – பெண் அடிமைகளிலுள்ள நல்லவர்களுக்கும் மணம் முடித்து வையுங்கள்! அவர்கள் ஏழைகளாக இருந்தால் அல்லாஹ் தனது அருளிலிருந்து அவர்களுக்கு வசதியளிப்பான். அல்லாஹ் விசாலமானவன்; நன்கறிந்தவன்."/>
        <aya index="33"
            text="திருமணம் செய்ய வசதியில்லாதவர்களுக்கு, அல்லாஹ் தன் அருளிலிருந்து வசதியளிக்கும்வரை அவர்கள் கற்புநெறியைப் பேணி நடந்து கொள்ளட்டும். உங்கள் அடிமைகளில் விடுதலை ஆவணம் கோருவோரிடம் நன்மை இருப்பதாக நீங்கள் அறிந்தால் அவர்களுக்கு விடுதலை ஆவணம் எழுதிக் கொடுத்து (விடுவித்து) விடுங்கள். அல்லாஹ் உங்களுக்கு வழங்கிய செல்வத்திலிருந்து அவர்களுக்கு வழங்குங்கள். கற்பு நெறியை விரும்பும் உங்கள் அடிமைப் பெண்களை, இவ்வுலக வாழ்வின் அற்பப் பொருளை நாடி விபச்சாரத்திற்கு வற்புறுத்தாதீர்கள்! யாரேனும் அவர்களை வற்புறுத்தினால், அவ்வாறு வற்புறுத்தப்பட்ட பின் அப்பெண்களை அல்லாஹ் மிகவும் மன்னிப்பவன்; நிகரிலா அன்பாளன்.363"/>
        <aya index="34"
            text="தெளிவுபடுத்தும் வசனங்களையும், உங்களுக்கு முன் சென்று விட்டவர்களின் எடுத்துக்காட்டையும், இறையச்சமுடையோருக்கு அறிவுரையையும் உங்களிடம் அருளியுள்ளோம்."/>
        <aya index="35"
            text="அல்லாஹ் வானங்களுக்கும் பூமிக்கும் ஒளியாக இருக்கிறான். அவனது ஒளிக்கு எடுத்துக்காட்டு, ஒரு மாடத்தைப் போன்றதாகும். அதில் ஒரு ஒளிவிளக்கு இருக்கிறது. அவ்விளக்கு ஒரு கண்ணாடிக் குடுவைக்குள் இருக்கிறது. அக்குடுவை, மின்னும் நட்சத்திரத்தைப் போன்றது. அது கிழக்கையோ மேற்கையோ சாராத, பாக்கியமிக்க ஸைத்தூன் மரத்திலிருந்து எரிக்கப்படுகிறது. அதில் நெருப்பு தீண்டாவிட்டாலும் அதன் எண்ணெயே ஒளி வீச முற்படும். (இவ்வாறு) ஒளிக்கு மேல் பேரொளியாக இருக்கிறது. அல்லாஹ், தான் நாடியோருக்குத் தனது ஒளியின் பக்கம் வழிகாட்டுகிறான். அல்லாஹ், மனிதர்களுக்கு இந்த எடுத்துக்காட்டுகளைக் கூறுகிறான். அல்லாஹ், அனைத்தையும் நன்கறிந்தவன்.364"/>
        <aya index="36"
            text="அல்லாஹ், இறையில்லங்கள் எழுப்பப்படுவதற்கும், அவற்றில் அவனது பெயர் நினைவுகூரப்படுவதற்கும் ஆணையிட்டுள்ளான். அங்கு காலையிலும், மாலையிலும் (மனிதர்கள்) அவனைப் போற்றுகின்றனர்."/>
        <aya index="37"
            text="(அவ்வாறு போற்றும்) மனிதர்களான அவர்களின் கவனத்தை அல்லாஹ்வின் நினைவிலிருந்தும், தொழுகையை நிலைநிறுத்துவதிலிருந்தும், ஸகாத் கொடுப்பதிலிருந்தும் வியாபாரமோ, கொடுக்கல் வாங்கலோ திருப்பிவிடாது. உள்ளங்களும், பார்வைகளும் நிலைதடுமாறும் ஒருநாளுக்கு அவர்கள் அஞ்சுவார்கள்."/>
        <aya index="38"
            text="அவர்கள் செய்தவற்றுக்கு அல்லாஹ் அழகிய கூலியை வழங்குவதற்கும், அவன் தனது அருளிலிருந்து அதிகப்படியாக வழங்குவதற்கும் (இவ்வாறு போற்றுகின்றனர்.) அல்லாஹ், தான் நாடியோருக்கு கணக்கின்றிக் கொடுக்கிறான்."/>
        <aya index="39"
            text="இறைமறுப்பாளர்களின் செயல்கள் பாலைவனத்தின் கானல் நீரைப் போலாகும். தாகத்திலிருப்பவன் அதைத் தண்ணீர் என்றே கருதுவான். இறுதியில் அவன் அதை அடையும்போது அங்கு எதையும் காண மாட்டான். அங்கு அல்லாஹ்வையே காண்பான். அப்போது (அல்லாஹ்) அவனது கணக்கை (அல்லாஹ்) நிறைவு செய்வான். அல்லாஹ் விசாரிப்பதில் விரைவானவன்."/>
        <aya index="40"
            text="அல்லது ஆழ்கடலின் இருள்களைப் போன்றதாகும். அலை அதைச் சூழ்ந்துள்ளது. அதற்கு மேலும் அலை உள்ளது. அவ்வலைக்கு மேல் மேகம் உள்ளது. (அதன்மீது) ஒன்றின் மேல் ஒன்றாகப் பல இருள்கள் உள்ளன. அவன் தனது கையை வெளிப்படுத்தினால் அவனால் அதைக் காண முடியாது. அல்லாஹ், யாருக்கு ஒளியை ஏற்படுத்தவில்லையோ அவனுக்கு எந்த ஒளியும் இல்லை."/>
        <aya index="41"
            text="வானங்கள் மற்றும் பூமியில் உள்ளவையும், இறக்கைகளை விரித்த நிலையில் பறவைகளும் அல்லாஹ்வைப் போற்றுவதை நீர் அறியவில்லையா? ஒவ்வொன்றும் தமது தொழுகையையும், தமது போற்றுதலையும் அறிந்துள்ளன. அல்லாஹ், அவை செய்வதை நன்கறிந்தவன்."/>
        <aya index="42"
            text="அல்லாஹ்வுக்கே வானங்கள், பூமியின் ஆட்சி உரியது. அல்லாஹ்விடமே மீளுதல் உள்ளது."/>
        <aya index="43"
            text="அல்லாஹ்வே மேகத்தை இழுத்துச் சென்று, பின்னர் அதனை ஒருங்கிணைத்துப் பின்னர் அதனை அடர்த்தியாக ஆக்குவதை நீர் சிந்திக்கவில்லையா? அதன் நடுவிலிருந்து மழை வெளிப்படுவதை நீர் பார்க்கிறீர். வானிலுள்ள (மேகங்களால் ஆன) மலைகளிலிருந்து அவனே ஆலங்கட்டி மழையைப் பொழியச் செய்கிறான். தான் நாடியோருக்கு அதை கிடைக்கச் செய்கிறான். தான் நாடியோரை விட்டும் அதைத் திருப்பி விடுகிறான். அதன் மின்னல் ஒளி பார்வைகளைப் பறிக்க முனைகிறது."/>
        <aya index="44"
            text="அல்லாஹ்வே இரவையும், பகலையும் மாற்றுகிறான். அறிவுடையோருக்கு இதில் படிப்பினை உள்ளது."/>
        <aya index="45"
            text="அல்லாஹ்வே நீரிலிருந்து ஒவ்வொரு உயிர்ப் பிராணியையும் படைத்தான். அவற்றில், தமது வயிற்றால் ஊர்ந்து செல்பவையும் உண்டு. அவற்றில் இரண்டு கால்களால் நடப்பவையும் உண்டு. அவற்றில் நான்கு கால்களால் நடப்பவையும் உண்டு. அல்லாஹ், தான் நாடியதை படைக்கிறான். அல்லாஹ் ஒவ்வொரு பொருளின்மீதும் ஆற்றலுடையவன்."/>
        <aya index="46"
            text="நாமே தெளிவுபடுத்தும் வசனங்களை இறக்கினோம். அல்லாஹ், தான் நாடியோரை நேரான வழியில் செலுத்துகிறான்."/>
        <aya index="47"
            text="&quot;அல்லாஹ்வையும், தூதரையும் நம்பினோம்; கட்டுப்பட்டோம்&quot; என்று கூறி, அதன் பின்னர் அவர்களில் ஒருசாரார் புறக்கணித்து விடுகின்றனர். அவர்கள் இறைநம்பிக்கையாளர்கள் அல்ல!"/>
        <aya index="48"
            text="அவர்களுக்கிடையே தூதர் தீர்ப்பளிக்க வேண்டும் என்பதற்காக அல்லாஹ்விடமும், அவனது தூதரிடமும் அவர்கள் அழைக்கப்பட்டால், அப்போது அவர்களில் ஒரு சாரார் புறக்கணிக்கின்றனர்."/>
        <aya index="49"
            text="உண்மை அவர்களின் பக்கம் இருந்தால் அவரிடம் கட்டுப்பட்டவர்களாக வருகின்றனர்."/>
        <aya index="50"
            text="அவர்களின் உள்ளங்களில் நோய் இருக்கிறதா? அல்லது அவர்கள் சந்தேகப்படுகிறார்களா? அல்லது அல்லாஹ்வும், அவனது தூதரும் தமக்கு அநியாயம் செய்துவிடுவார்கள் என அஞ்சுகிறார்களா? அவ்வாறல்ல! இவர்கள்தான் அநியாயக்காரர்கள்."/>
        <aya index="51"
            text="அவர்களுக்கிடையே தூதர் தீர்ப்பளிக்க வேண்டும் என்பதற்காக அல்லாஹ்விடமும், அவனது தூதரிடமும் அவர்கள் அழைக்கப் பட்டால் &quot;செவியுற்றோம்; கட்டுப்பட்டோம்&quot; என்று கூறுவதே இறைம்பிக்கையாளர்களின் பதிலாக இருக்கும். அவர்கள்தான் வெற்றியாளர்கள்."/>
        <aya index="52"
            text="யார் அல்லாஹ்வுக்கும் அவனது தூதருக்கும் கட்டுப்பட்டு, அல்லாஹ்வுக்கு அஞ்சி, அவனைப் பயந்து நடக்கிறார்களோ அவர்களே வெற்றியாளர்கள்."/>
        <aya index="53"
            text="(நபியே!) நீர் அவர்களுக்கு ஆணையிட்டால் அவர்கள் (போர் செய்யப்) புறப்படுவதாக அல்லாஹ்வின்மீது உறுதியாகச் சத்தியம் செய்கின்றனர். &quot;சத்தியம் செய்யாதீர்கள்! நல்ல முறையில் கட்டுப்படுவதே (சிறந்தது). அல்லாஹ், நீங்கள் செய்வதை நன்கறிந்தவன்&quot; என்று கூறுவீராக!"/>
        <aya index="54"
            text="&quot;அல்லாஹ்வுக்குக் கட்டுப்படுங்கள்! தூதருக்கும் கட்டுப்படுங்கள்!&quot; என்று கூறுவீராக! நீங்கள் புறக்கணித்தால், அவருக்குச் சுமத்தப் பட்டதே அவர்மீது கடமை. உங்களுக்குச் சுமத்தப்பட்டதே உங்கள்மீது கடமை. நீங்கள் அவருக்குக் கட்டுப்பட்டால் நேர்வழி பெறுவீர்கள். தெளிவாக எடுத்துச் சொல்வதைத் தவிர தூதர்மீது வேறு எதுவும் இல்லை."/>
        <aya index="55"
            text="உங்களில் இறைநம்பிக்கை கொண்டு, நற்செயல் செய்வோருக்கு, அவர்களின் முன்னோரிடம் ஆட்சியதிகாரத்தை வழங்கியது போல் அவர்களுக்கும் பூமியில் ஆட்சியதிகாரம் வழங்குவதாகவும், அவர்களுக்காக அவன் பொருந்திக் கொண்ட மார்க்கத்தில் அவர்களை நிலைப்படுத்துவதாகவும், அவர்களின் அச்சத்திற்குப் பின் (அதை) அவர்களுக்குப் பாதுகாப்பு நிலையாக மாற்றுவதாகவும் அல்லாஹ் வாக்களித்துள்ளான். அவர்கள் எனக்கு எதையும் இணையாக்காமல் என்னையே வணங்குவார்கள். இதன்பிறகு (என்னை) யார் மறுக்கிறார்களோ அவர்களே பாவிகள்."/>
        <aya index="56"
            text="தொழுகையை நிலைநிறுத்தி, ஸகாத்தைக் கொடுங்கள்! தூதருக்கும் கட்டுப்படுங்கள்! நீங்கள் அருள் செய்யப்படுவீர்கள்!"/>
        <aya index="57"
            text="இறைமறுப்பாளர்கள் இப்பூமியில் தப்பித்துக் கொள்வார்கள் என எண்ணாதீர்! அவர்களின் தங்குமிடம் நரகம். சேருமிடத்தில் அது மிகக் கெட்டது."/>
        <aya index="58"
            text="இறைநம்பிக்கை கொண்டோரே! உங்கள் அடிமைகளும், உங்களில் பருவமடையாதவர்களும் (வீட்டிற்குள் வருவதற்கு) மூன்று வேளைகளில் உங்களிடம் அனுமதி கோர வேண்டும். (அவை) ஃபஜ்ர் தொழுகைக்கு முன்னரும், உங்கள் (மேலதிக) ஆடைகளை நீங்கள் களைந்திருக்கும் நண்பகல் நேரத்திலும், இஷா தொழுகைக்குப் பிறகும் ஆகும். இவை உங்களுக்குரிய அந்தரங்கமான மூன்று (வேளைகள்) ஆகும். இவற்றுக்குப் பின் (அனுமதியின்றி வருவது) உங்கள் மீதோ, அவர்கள் மீதோ குற்றமில்லை. அவர்கள் உங்களைச் சுற்றிவருவோர். நீங்கள் ஒருவரையொருவர் சார்ந்துள்ளீர்கள். இவ்வாறே அல்லாஹ், உங்களுக்கு வசனங்களைத் தெளிவுபடுத்துகிறான். அல்லாஹ் நன்கறிந்தவன்; நுண்ணறிவாளன்."/>
        <aya index="59"
            text="உங்களில் சிறுவர்கள் பருவமடைந்து விட்டால், அவர்களும் தமக்கு முன்னுள்ளவர்கள் அனுமதி கோருவது போன்றே அனுமதி கோர வேண்டும். இவ்வாறே அல்லாஹ், தனது வசனங்களை உங்களுக்குத் தெளிவுபடுத்துகிறான். அல்லாஹ் நன்கறிந்தவன்; நுண்ணறிவாளன்."/>
        <aya index="60"
            text="திருமணத்தில் நாட்டமில்லாத வயோதிகப் பெண்கள் அலங்காரத்தை வெளிப்படுத்தாமல் தமது (மேலதிக) ஆடைகளைக் களைந்திருப்பது அவர்கள்மீது குற்றமில்லை. கற்புநெறியைப் பேணுவது அவர்களுக்குச் சிறந்தது. அல்லாஹ் செவியேற்பவன்; நன்கறிந்தவன்."/>
        <aya index="61"
            text="உங்கள் வீடுகள், உங்கள் தந்தையரின் வீடுகள், உங்கள் அன்னையரின் வீடுகள், உங்கள் சகோதரர்களின் வீடுகள், உங்கள் சகோதரிகளின் வீடுகள், உங்கள் தந்தையின் சகோதரர்களின் வீடுகள், உங்கள் தந்தையின் சகோதரிகளின் வீடுகள், உங்கள் தாயின் சகோதரர்களின் வீடுகள், உங்கள் தாயின் சகோதரிகளின் வீடுகள் ஆகியவற்றிலோ, எவற்றின் சாவிகளை உங்கள் கைவசம் வைத்திருக்கிறீர்களோ அவற்றிலோ, உங்கள் நண்பர்களிடத்திலோ உணவு உண்பது உங்கள்மீது குற்றமில்லை. (உங்களுடன் உணவருந்துவதில்) குருடர்மீது குற்றமில்லை. ஊனமுற்றவர்மீதும் குற்றமில்லை. நோயாளியின்மீதும் குற்றமில்லை. நீங்கள் சேர்ந்தோ அல்லது தனித்தனியாகவோ உண்பதும் உங்கள்மீது குற்றமில்லை. நீங்கள் வீடுகளுக்குள் நுழைந்தால், அல்லாஹ்வின் தூய, பாக்கியமிக்க ஸலாம் எனும் முகமனை உங்கள்மீது கூறிக் கொள்ளுங்கள். இவ்வாறே நீங்கள் சிந்திப்பதற்காக அல்லாஹ் உங்களுக்கு வசனங்களைத் தெளிவுபடுத்துகிறான்.365"/>
        <aya index="62"
            text="அல்லாஹ்வையும், அவனது தூதரையும் நம்பியவர்களே இறைநம்பிக்கையாளர்கள். அவர்கள், (தூதராகிய) அவருடன் ஒரு பொதுக் காரியத்திற்காக(க் கூடி) இருக்கும்போது, அவரிடம் அனுமதி பெறும்வரை (அங்கிருந்து) வெளியேற மாட்டார்கள். (நபியே! அவ்வாறு) உம்மிடம் அனுமதி கோருபவர்களே அல்லாஹ்வையும் அவனது தூதரையும் நம்பியவர்கள். எனவே, அவர்கள் தமது காரியத்திற்காக உம்மிடம் அனுமதி கோரினால், அவர்களில் நீர் விரும்பியோருக்கு அனுமதியளிப்பீராக! அவர்களுக்காக அல்லாஹ்விடம் பாவ மன்னிப்புக் கோருவீராக! அல்லாஹ் மன்னிப்பு மிக்கவன்; நிகரிலா அன்பாளன்."/>
        <aya index="63"
            text="உங்களில் ஒருசிலர், வேறுசிலரை அழைப்பதைப் போல் உங்களுக்கிடையே இத்தூதரின் அழைப்பை ஆக்கி விடாதீர்கள்! உங்களில் (அவரது அவையிலிருந்து) ஒளிந்து கொண்டு நழுவிச் செல்வோரை அல்லாஹ் அறிவான். அவரது கட்டளைக்கு மாறு செய்வோர் தமக்குச் சோதனை ஏற்படுவதையோ, அல்லது துன்புறுத்தும் வேதனை ஏற்படுவதையோ அஞ்சிக் கொள்ளட்டும்."/>
        <aya index="64"
            text="அல்லாஹ்வுக்கே வானங்களிலும், பூமியிலும் உள்ளவை சொந்தம் என்பதை அறிந்து கொள்ளுங்கள்! நீங்கள் எந்த நிலையில் இருக்கிறீர்கள் என்பதை அவனே அறிவான். அவர்கள் அவனிடம் மீட்டுக் கொண்டு வரப்படும் நாளில், அவர்கள் செய்தவற்றை அவர்களுக்கு அவன் அறிவிப்பான். அல்லாஹ் ஒவ்வொரு பொருளையும் நன்கறிந்தவன்."/>
    </sura>
    <sura index="25" name="">
        <aya index="1"
            text="அகிலத்தாரை எச்சரிக்கை செய்வதற்காக (உண்மை – பொய்யைப்) பிரித்துக் காட்டக்கூடியதைத் தன் அடியார்மீது அருளியவன் பாக்கியமிக்கவன்."/>
        <aya index="2"
            text="அவனுக்கே வானங்கள், பூமியின் ஆட்சி உரியது. அவன் பிள்ளையை ஏற்படுத்திக் கொள்ளவில்லை. அவனுக்கு அதிகாரத்தில் எந்தக் கூட்டாளியும் இல்லை. அவன் ஒவ்வொரு பொருளையும் படைத்து அதைச் சரியாக அமைத்தான்."/>
        <aya index="3"
            text="அவனையன்றி வேறு கடவுள்களை ஏற்படுத்திக் கொள்கின்றனர். அவர்களோ எந்தப் பொருளையும் படைக்க மாட்டார்கள். அவர்களே படைக்கப்படுகின்றனர். அவர்கள் தமக்கே எந்தத் தீமையையும், நன்மையையும் செய்வதற்குச் சக்தி பெற மாட்டார்கள். அவர்கள் மரணத்திற்கோ, வாழ்வுக்கோ, உயிர்ப்பித்து எழுப்பவோ அதிகாரம் பெற மாட்டார்கள்."/>
        <aya index="4"
            text="&quot;இது இவரே புனைந்து கூறிய பொய்யைத் தவிர வேறில்லை. இதற்காக வேறொரு கூட்டத்தினர் இவருக்கு உதவியுள்ளனர்&quot; என்று இறைமறுப்பாளர்கள் கூறுகின்றனர். அவர்கள் அநியாயத்தையும், பொய்யையுமே கொண்டு வந்துள்ளனர்."/>
        <aya index="5"
            text="&quot;இது முன்னோரின் கட்டுக் கதைகள். அதனை இவர் (மற்றொருவரைக் கொண்டு) எழுதச் செய்துள்ளார். அது இவருக்குக் காலையிலும், மாலையிலும் படித்துக் காட்டப்படுகின்றது&quot; என்றும் கூறுகின்றனர்."/>
        <aya index="6"
            text="&quot;வானங்கள், பூமியில் உள்ள இரகசியத்தை அறிபவனே இதனை அருளினான். அவன் மன்னிப்புமிக்கவனாகவும் நிகரிலா அன்பாளனாகவும் இருக்கிறான்&quot; என்று கூறுவீராக."/>
        <aya index="7, 8"
            text="&quot;இத்தூதருக்கு என்ன ஆனது? இவர் உணவு உண்கிறார்; கடைத் தெருக்களில் நடக்கிறார். இவருடன் சேர்ந்து எச்சரிப்பதற்காக இவரிடம் ஒரு வானவர் இறக்கப்பட்டிருக்க வேண்டாமா? அல்லது இவருக்கு ஒரு புதையல் கொடுக்கப்பட்டிருக்க வேண்டாமா? அல்லது இவருக்கு ஒரு தோட்டம் இருந்து, அதிலிருந்து இவர் சாப்பிட வேண்டாமா?&quot; என அவர்கள் கேட்கின்றனர். &quot;சூனியம் செய்யப்பட்ட மனிதரையே நீங்கள் பின்பற்றுகிறீர்கள்&quot; எனவும் அநியாயக்காரர்கள் கூறுகின்றனர்."/>
        <aya index="9"
            text="உமக்கு எவ்வாறு எடுத்துக்காட்டுகளைக் கூறுகின்றனர் என்பதைக் கவனிப்பீராக! அவர்கள் வழிகெட்டு விட்டனர். எனவே அவர்கள் சரியான பாதைக்கு (வர) சக்தி பெற மாட்டார்கள்."/>
        <aya index="10"
            text="(உமது இறைவனாகிய) அவன் பாக்கியமிக்கவன். அவன் நாடினால் இதைவிட மேலான சொர்க்கங்களை உமக்கு வழங்குவான். அவற்றின் கீழ் ஆறுகள் ஓடும். உமக்காக மாளிகைகளையும் ஏற்படுத்துவான்."/>
        <aya index="11"
            text="எனினும், அவர்கள் உலகம் அழியும் நேரத்தைப் பொய்யெனக் கூறுகின்றனர். அந்நேரத்தைப் பொய்யெனக் கூறுவோருக்குக் கொழுந்து விட்டெரியும் நரகத்தைத் தயார்படுத்தியுள்ளோம்."/>
        <aya index="12"
            text="அது, தொலைதூரத்திலிருந்து அவர்களைப் பார்க்கும்போதே அதன் சீற்றத்தையும், இரைச்சலையும் கேட்பார்கள்."/>
        <aya index="13"
            text="அவர்கள் (தப்பிக்க முடியாதவாறு) கட்டப்பட்ட நிலையில் அங்குள்ள நெருக்கடிமிக்க இடத்தில் வீசப்படும்போது, அங்கு அழிவை அழைப்பார்கள்."/>
        <aya index="14"
            text="&quot;இன்று ஒரேயொரு அழிவை அழைக்காதீர்கள்! ஏராளமான அழிவை அழையுங்கள்!&quot; (என்று கூறப்படும்.)"/>
        <aya index="15"
            text="&quot;இது சிறந்ததா? அல்லது இறையச்சமுடையோருக்கு வாக்களிக்கப்பட்ட நிலையான சொர்க்கமா?&quot; என்று கேட்பீராக! அது அவர்களுக்கு வெகுமதியாகவும் சேருமிடமாகவும் இருக்கிறது."/>
        <aya index="16"
            text="அங்கு அவர்கள் விரும்பியவையெல்லாம் அவர்களுக்கு உண்டு. (அதில்) நிரந்தரமாக இருப்பார்கள். இது உமது இறைவனின் பொறுப்பேற்கப்பட்ட வாக்குறுதியாக உள்ளது."/>
        <aya index="17"
            text="அந்நாளில் அவன் அவர்களையும், அல்லாஹ்வையன்றி அவர்கள் வணங்கிக் கொண்டிருந்தவர்களையும் ஒன்றுதிரட்டி, &quot;என் அடியார்களான இவர்களை நீங்கள்தான் வழிகெடுத்தீர்களா? அல்லது தாமாகவே வழிகெட்டு விட்டார்களா?&quot; என்று கேட்பான்."/>
        <aya index="18"
            text="&quot;நீ தூயவன்! உன்னையன்றி வேறு பொறுப்பாளர்களை நாங்கள் எடுத்துக் கொள்வது எங்களுக்குத் தகுதியானதல்ல. எனினும், நீ அவர்களுக்கும் அவர்களின் முன்னோருக்கும் வாழ்க்கை வசதிகளை வழங்கினாய். இறுதியில் அவர்கள் (உன்னை) நினைவுகூர்வதையே மறந்தனர். அவர்கள் அழிந்து போகும் கூட்டமாகி விட்டனர்&quot; என அவர்கள் பதிலளிப்பார்கள்."/>
        <aya index="19"
            text="&quot;நீங்கள் கூறியதில் இவர்கள் உங்களைப் பொய்யாக்கி விட்டனர். எனவே உங்களால் (வேதனையைத்) தடுக்கவோ, உதவிபெறவோ இயலாது. உங்களில் அநியாயம் செய்தவர்களைக் கடும் வேதனையைச் சுவைக்கச் செய்வோம்&quot; (என்று இணைவைத்தோரை நோக்கிக் கூறப்படும்.)"/>
        <aya index="20"
            text="(நபியே!) உமக்கு முன் அனுப்பப்பட்ட தூதர்களை உணவு உண்பவர்களாகவும், கடைத்தெருக்களில் நடமாடுபவர்களாகவுமே அனுப்பி வைத்தோம். உங்களில் ஒருசிலரை, வேறுசிலருக்குச் சோதனையாக ஆக்கியுள்ளோம். நீங்கள் பொறுமையை மேற்கொள்வீர்களா? உமது இறைவன் பார்ப்பவனாக இருக்கிறான்."/>
        <aya index="21"
            text="நம்மைச் சந்திப்பதை நம்பாதவர்கள், &quot;எங்களிடம் வானவர்கள் இறக்கப்பட்டிருக்க வேண்டாமா? அல்லது எங்கள் இறைவனை நாங்கள் பார்க்க வேண்டாமா?&quot; என்று கேட்கின்றனர். அவர்கள் தமது உள்ளங்களில் கர்வம் கொண்டு, கடுமையாக வரம்பு மீறிச் சென்று விட்டனர்."/>
        <aya index="22"
            text="அவர்கள் வானவர்களைக் காணும் நாளில், குற்றவாளிகளுக்கு அன்றைய தினம் எந்த நற்செய்தியும் இருக்காது. &quot;முற்றிலும் தடுக்கப்பட்டு விட்டது&quot; என அவர்கள் கூறுவார்கள்."/>
        <aya index="23"
            text="நாம் அவர்கள் செய்த செயல்களில் கவனம் செலுத்தி, அவற்றைப் பரத்தப்பட்டப் புழுதியாக ஆக்கி விடுவோம்."/>
        <aya index="24"
            text="அந்நாளில் சொர்க்கவாசிகள் சிறந்த தங்குமிடத்திலும், அழகிய ஓய்விடத்திலும் இருப்பார்கள்."/>
        <aya index="25"
            text="அந்நாளில் மேகங்களுடன் வானம் பிளவுபட்டு, வானவர்கள் கூட்டம் கூட்டமாக இறக்கி வைக்கப்படுவார்கள்."/>
        <aya index="26"
            text="அந்நாளில் உண்மையான அதிகாரம் அளவிலா அருளாளனுக்கே உரியது. இறைமறுப்பாளர்களுக்கு அது மிகக் கடுமையான நாளாக இருக்கும்."/>
        <aya index="27, 28, 29"
            text="அந்நாளில் அநியாயக்காரன், &quot;இத்தூதருடன் நானும் சரியான வழியை எடுத்திருக்கலாமே! எனக்கு ஏற்பட்ட கேடே! இன்னாரை நான் நண்பனாக எடுத்துக் கொள்ளாமல் இருந்திருக்கக் கூடாதா? என்னிடம் அறிவுரை வந்த பிறகும் அதிலிருந்து அவன் என்னை வழிகெடுத்துவிட்டான். ஷைத்தான், மனிதனுக்கு மோசடி செய்பவனாக இருக்கிறான்&quot; என்று தனது கைகளைக் கடித்தவாறு கூறுவான்."/>
        <aya index="30"
            text="&quot;என் இறைவனே! இந்தக் குர்ஆனை என் சமுதாயத்தினர் புறக்கணிக்கப்பட்டதாக ஆக்கிக் கொண்டனர்&quot; என்று தூதர் கூறுவார்."/>
        <aya index="31"
            text="இவ்வாறே ஒவ்வொரு நபிக்கும் குற்றவாளிகளிலிருந்து பகைவரை ஏற்படுத்தியுள்ளோம். உமது இறைவன் நேர்வழி காட்டுவதற்கும், உதவி செய்வதற்கும் போதுமானவன்."/>
        <aya index="32"
            text="இறைமறுப்பாளர்கள், &quot;இந்தக் குர்ஆன் ஒரே தொகுப்பாக இவர்மீது அருளப்பட்டிருக்கக் கூடாதா?&quot; எனக் கேட்கின்றனர். இவ்வாறே உமது உள்ளத்தை இதன் மூலம் உறுதிப்படுத்துவதற்காகவே (பிரித்து அருளினோம்.) இதைப் படிப்படியாகவும் இறக்கி வைத்தோம்."/>
        <aya index="33"
            text="அவர்கள் எத்தகைய எடுத்துக்காட்டை உம்மிடம் கொண்டு வந்தாலும், நாம் உண்மையையும் சிறந்த விளக்கத்தையும் உமக்கு வழங்குகிறோம்."/>
        <aya index="34"
            text="முகம் குப்புற(க் கிடக்குமாறு) நரகத்தை நோக்கி ஒன்று திரட்டப்படுவோரே தரங்கெட்டவர்கள்; நேர்வழி தவறியவர்கள்.366"/>
        <aya index="35"
            text="மூஸாவுக்கு நாம் வேதத்தைக் கொடுத்தோம். அவருக்கு, அவரது சகோதரர் ஹாரூனையும் உதவியாளராக ஆக்கினோம்."/>
        <aya index="36"
            text="&quot;நமது சான்றுகளைப் பொய்யெனக் கூறிய கூட்டத்தாரிடம் இருவரும் செல்லுங்கள்!&quot; என்று கூறினோம். (அக்கூட்டத்தார் மறுத்ததால்) அவர்களை அடியோடு அழித்தோம்."/>
        <aya index="37"
            text="நூஹுடைய சமுதாயத்தினர், தூதர்களைப் பொய்யரெனக் கூறியபோது அவர்களை (நீரில்) மூழ்கடித்து, மக்களுக்குப் படிப்பினையாக ஆக்கினோம். அநியாயக்காரர்களுக்குத் துன்புறுத்தும் வேதனையைத் தயார்படுத்தியுள்ளோம்."/>
        <aya index="38"
            text="ஆது சமுதாயம், ஸமூது சமுதாயம், கிணற்றுவாசிகள், அவர்களுக்கு இடைப்பட்ட ஏராளமான தலைமுறையினர் ஆகியோரையும் (நினைவு கூர்வீராக!)"/>
        <aya index="39"
            text="ஒவ்வொருவருக்கும் அவரவருக்குரிய படிப்பினைகளை எடுத்துரைத்தோம். (அவர்கள் மறுத்ததால்) அனைவரையும் அடியோடு அழித்தோம்."/>
        <aya index="40"
            text="இவர்கள் கெட்ட மழை பொழிவிக்கப்பட்ட ஊருக்கு(ச் சென்று) வந்துள்ளனர். இவர்கள் அதனைப் பார்த்திருக்கவில்லையா? எனினும் (உயிர்ப்பித்து) எழுப்பப்படுவதை நம்பாமல் இருக்கின்றனர்."/>
        <aya index="41"
            text="(நபியே!) அவர்கள் உம்மைப் பார்த்தால் &quot;இவரையா அல்லாஹ் தூதராக அனுப்பியுள்ளான்?&quot; என்று உம்மைக் கேலியாக எடுத்துக் கொள்கின்றனர்."/>
        <aya index="42"
            text="&quot;நமது கடவுள்கள்மீது நாம் உறுதியாக இல்லையென்றால் அவற்றைவிட்டும் இவர் நம்மை வழிகெடுக்க முயன்றிருப்பார்&quot; (என்று கூறுகின்றனர்.) அவர்கள் தண்டனையைக் காணும்போது, மிக வழிகெட்ட பாதையில் யார் இருக்கிறார் என்பதை அறிந்து கொள்வார்கள்."/>
        <aya index="43"
            text="(நபியே!) தன் சுயவிருப்பத்தைத் தனது கடவுளாக்கிக் கொண்டவனை நீர் பார்த்தீரா? அவனுக்கு நீர் பாதுகாவலராக இருப்பீரா?"/>
        <aya index="44"
            text="அவர்களில் அதிகமானோர் செவியுறுகிறார்கள் என்றோ, சிந்திக்கிறார்கள் என்றோ நீர் எண்ணிக் கொண்டீரா? அவர்கள் கால்நடைகளைப் போன்றவர்கள். அவ்வாறல்ல! (அவற்றைவிட) அவர்கள் மிகவும் வழிகெட்டவர்கள்."/>
        <aya index="45"
            text="உமது இறைவன் எப்படி நிழலை நீட்டுகிறான் என்பதை நீர் பார்க்கவில்லையா? அவன் நாடினால் அதை நிலைபெற்றதாக ஆக்கியிருப்பான். சூரியனை அந்நிழலுக்கு ஆதாரமாக ஆக்கினோம்."/>
        <aya index="46" text="பின்னர் அதை எளிதாக நம் பக்கம் எடுத்துக் கொள்கிறோம்."/>
        <aya index="47"
            text="அவனே உங்களுக்கு இரவை ஆடையாகவும், தூக்கத்தை ஓய்வாகவும் ஆக்கினான்; பகலை வாழ்வா(தாரத்தை தேடுவதற்கா)க ஆக்கினான்."/>
        <aya index="48"
            text="அவனே தனது (மழையெனும்) அருளுக்கு முன் நற்செய்தியாகக் காற்றுகளை அனுப்புகிறான். வானிலிருந்து தூய மழையை நாம் பொழிவிக்கிறோம்."/>
        <aya index="49"
            text="வறண்ட பூமியை அதன்மூலம் நாம் உயிர்ப்பிக்கவும், நாம் படைத்துள்ள கால்நடைகளுக்கும், பெரும்பாலான மனிதர்களுக்கும் அதைப் புகட்டுவதற்குமே (மழையைப் பொழிவிக்கிறோம்.)"/>
        <aya index="50"
            text="அவர்கள் படிப்பினை பெறுவதற்காக அவர்களிடையே இதை விவரிக்கிறோம். ஆனால் மனிதர்களில் பெரும்பாலோர் இறைமறுப்பைத் தவிர மற்றதை மறுக்கின்றனர்."/>
        <aya index="51"
            text="நாம் நாடியிருந்தால் ஒவ்வொரு ஊருக்கும் எச்சரிப்பவரை அனுப்பியிருப்போம்."/>
        <aya index="52"
            text="எனவே (நபியே) இறைமறுப்பாளர்களுக்குக் கட்டுப்படாதீர்! அவர்களிடம் இ(வ்வேதத்)தைக் கொண்டு கடுமையாகப் போரிடுவீராக!"/>
        <aya index="53"
            text="அவன்தான் இரண்டு கடல்களை ஒன்றிணைத்தான். ஒன்று, சுவையானதும் இனிமையானதுமாகும். மற்றொன்று, உப்பானதும் கசப்பானதுமாகும். அவ்விரண்டுக்கும் இடையே திரையையும், பலமான தடையையும் ஏற்படுத்தியுள்ளான்."/>
        <aya index="54"
            text="அவனே நீரிலிருந்து மனிதனைப் படைத்தான். அம்மனிதனுக்குப் பெற்றோர்வழி உறவுகளையும், திருமணவழி உறவுகளையும் ஏற்படுத்தினான். உமது இறைவன் ஆற்றல் மிக்கவனாக இருக்கிறான்."/>
        <aya index="55"
            text="அல்லாஹ்வையன்றி அவர்கள் தமக்கு நன்மை செய்யாதவற்றையும், தீமை செய்யாதவற்றையும் வணங்குகின்றனர். இறைமறுப்பாளன் தனது இறைவனுக்கு எதிராக (ஷைத்தானுக்கு) உதவுபவனாக இருக்கிறான்."/>
        <aya index="56"
            text="(நபியே!) உம்மை நற்செய்தி கூறுபவராகவும் எச்சரிப்பவராகவுமே அனுப்பியுள்ளோம்."/>
        <aya index="57"
            text="(நபியே!) &quot;இதற்காக நான் உங்களிடம் எந்தக் கூலியையும் கேட்கவில்லை. தம் இறைவனை நோக்கி ஒரு வழியை ஏற்படுத்திக் கொள்ள விரும்புபவரைத் தவிர (எதையும் எதிர்பார்க்கவில்லை)&quot; என்று கூறுவீராக!"/>
        <aya index="58"
            text="மரணிக்காமல், (என்றென்றும்) உயிருடன் இருப்பவன்மீதே நம்பிக்கை வைப்பீராக! அவனது புகழைக் கொண்டு போற்றுவீராக! தன் அடியார்களின் பாவங்களை நன்கறிவதற்கு அவனே போதுமானவன்."/>
        <aya index="59"
            text="அவனே வானங்களையும், பூமியையும், அவற்றுக்கு இடைப்பட்டவற்றையும் ஆறு நாட்களில் படைத்து, பின்னர் அர்ஷின்மீது அமர்ந்தான். (அவன்) அளவிலா அருளாளன். இதைப் பற்றி நன்கறிந்தவனிடமே கேட்பீராக!"/>
        <aya index="60"
            text="அவர்களிடம், &quot;அளவிலா அருளாளனுக்கு ஸஜ்தா செய்யுங்கள்!&quot; எனக் கூறப்பட்டால், &quot;அளவிலா அருளாளன் என்பவன் யார்? நீர் எங்களுக்கு ஏவுகின்ற ஒருவனுக்கு நாங்கள் ஸஜ்தா செய்வோமா?&quot; என்று கேட்கின்றனர். இது அவர்களுக்கு வெறுப்பையே அதிகரிக்கிறது."/>
        <aya index="61"
            text="வானத்தில் நட்சத்திரங்களை உண்டாக்கி, அதில் (சூரியன் எனும்) ஒளிவிளக்கையும், பிரகாசிக்கும் சந்திரனையும் ஏற்படுத்தியவன் பாக்கியமிக்கவன்."/>
        <aya index="62"
            text="சிந்திக்க விரும்புவோருக்காகவும், நன்றி செலுத்த விரும்புவோருக்காகவும் அவனே இரவையும், பகலையும் மாறிமாறி வருவதாக ஆக்கியுள்ளான்."/>
        <aya index="63"
            text="அளவிலா அருளாளனின் அடியார்கள் பூமியில் பணிவுடன் நடப்பார்கள்; அவர்களிடம் அறிவீனர்கள் பேசினால் 'ஸலாம்' என்று கூறி (விலகி) விடுவார்கள்."/>
        <aya index="64"
            text="அவர்கள் தமது இறைவனுக்கு ஸஜ்தா செய்வோராகவும், நின்று வணங்கியும் இரவைக் கழிப்பார்கள்."/>
        <aya index="65, 66"
            text="&quot;எங்கள் இறைவனே! நரக வேதனையை எங்களை விட்டும் திருப்புவாயாக! அதன் வேதனை நிரந்தரமானதாகும். வசிப்பிடத்திலும் தங்குமிடத்திலும் அது கெட்டது&quot; என்று அவர்கள் பிரார்த்திப்பார்கள்."/>
        <aya index="67"
            text="அவர்கள் செலவு செய்தால் வீண்விரயம் செய்ய மாட்டார்கள்; கஞ்சத்தனமும் செய்யமாட்டார்கள். அதற்கு மத்தியில் அது நடுநிலையாக இருக்கும்."/>
        <aya index="68"
            text="அவர்கள் அல்லாஹ்வுடன் வேறு எந்தக் கடவுளையும் அழைக்க மாட்டார்கள். அல்லாஹ் புனிதமாக்கிய எந்த உயிரையும் நியாயமின்றிக் கொல்ல மாட்டார்கள்; விபச்சாரம் செய்ய மாட்டார்கள். யார் இதைச் செய்கிறாரோ அவர் தண்டனையை அடைவார்.367"/>
        <aya index="69"
            text="அவருக்கு மறுமை நாளில் தண்டனை இரட்டிப்பாக்கப்படும். அதில் இழிவுபடுத்தப்பட்டவராக என்றென்றும் இருப்பார்."/>
        <aya index="70"
            text="பாவ மன்னிப்புக் கோரி, இறைநம்பிக்கை கொண்டு, நற்செயல் செய்தோரைத் தவிர! அவர்களுடைய தீமைகளை அல்லாஹ் நன்மைகளாக மாற்றுகிறான். அல்லாஹ் மன்னிப்புமிக்கவனாகவும், நிகரிலா அன்பாளனாகவும் இருக்கிறான்."/>
        <aya index="71"
            text="பாவ மன்னிப்புக் கோரி, நற்செயல் செய்பவர், அல்லாஹ்வை நோக்கி முழுமையாகத் திரும்பி விடுகிறார்."/>
        <aya index="72"
            text="அவர்கள் பொய்சாட்சி சொல்ல மாட்டார்கள்; வீணானவற்றைக் கடந்து செல்லும்போது கண்ணியமாக (ஒதுங்கிச்) சென்று விடுவார்கள்."/>
        <aya index="73"
            text="அவர்களுக்குத் தம் இறைவனின் வசனங்கள் மூலம் நினைவூட்டப் பட்டால், அவற்றின்மீது செவிடர்களாகவும், குருடர்களாகவும் வீழ்ந்துவிட மாட்டார்கள்."/>
        <aya index="74"
            text="&quot;எங்கள் இறைவனே! எங்கள் மனைவியரிலும், எங்கள் வழித்தோன்றல்களிலும் எங்கள் கண்களுக்குக் குளிர்ச்சியை அளிப்பாயாக! எங்களை இறையச்சமுடையோருக்கு வழிகாட்டியாக ஆக்குவாயாக!&quot; என்று பிரார்த்திப்பார்கள்."/>
        <aya index="75, 76"
            text="அவர்கள் பொறுமையை மேற்கொண்டதால் அவர்களுக்கு மாளிகை கூலியாக வழங்கப்படும். அதில் அவர்கள் நல்வாழ்த்துகளோடு அமைதி ததும்ப வரவேற்கப்படுவார்கள். அதில் நிரந்தரமாக இருப்பார்கள். அது வசிப்பிடத்திலும், தங்குமிடத்திலும் சிறந்தது."/>
        <aya index="77"
            text="&quot;நீங்கள் (சோதனையான கட்டத்தில்) பிரார்த்திக்காமல் இருந்திருந்தால் என் இறைவன் உங்களை ஒரு பொருட்டாகக் கருதி(க் காப்பாற்றி) இருக்க மாட்டான். (அவன் காப்பாற்றிய பிறகு) நீங்கள் பொய்யெனக் கூறி விட்டீர்கள். எனவே, அ(தற்குரிய தண்டனையான)து உறுதியாக ஏற்படும்&quot; என்று கூறுவீராக!"/>
    </sura>
    <sura index="26" name="">
        <aya index="1" text="தா, ஸீம், மீம்."/>
        <aya index="2" text="இவை தெளிவான வேதத்தின் வசனங்களாகும்."/>
        <aya index="3"
            text="(நபியே!) அவர்கள் இறைநம்பிக்கையாளர்களாக ஆகவில்லை என்பதால் நீர் உம்மையே மாய்த்துக் கொள்வீர் போலும்!"/>
        <aya index="4"
            text="நாம் நாடினால் அவர்களுக்கு வானிலிருந்து ஒரு சான்றை இறக்கியிருப்போம். அப்போது அவர்களின் கழுத்துகள் அதற்குப் பணிந்தவையாகி விடும்."/>
        <aya index="5"
            text="அளவிலா அருளாளனிடமிருந்து அவர்களிடம் புதிதாக எந்த நற்போதனை வந்தாலும் அவர்கள் அதைப் புறக்கணிக்காமல் இருந்ததில்லை."/>
        <aya index="6"
            text="அவர்கள் பொய்யெனக் கூறினர். எனவே, அவர்கள் எதனைக் கேலி செய்து கொண்டிருந்தார்களோ அதுகுறித்த செய்திகள் அவர்களிடம் வந்து சேரும்."/>
        <aya index="7"
            text="அவர்கள் பூமியைப் பார்க்கவில்லையா? அதில் சிறப்பான ஒவ்வொரு (தாவர) வகைகளிலிருந்தும் ஏராளமாக முளைக்கச் செய்துள்ளோம்."/>
        <aya index="8"
            text="இதில் சான்று உள்ளது. எனினும் அவர்களில் பெரும்பாலோர் இறைநம்பிக்கையாளர்களாக இருக்கவில்லை."/>
        <aya index="9" text="உமது இறைவனே மிகைத்தவன்; நிகரிலா அன்பாளன்."/>
        <aya index="10, 11"
            text="&quot;ஃபிர்அவ்னின் சமுதாயமான அநியாயக்காரக் கூட்டத்தாரிடம் செல்வீராக! அவர்கள் (என்னை) அஞ்ச வேண்டாமா?&quot; என உமது இறைவன் மூஸாவை அழைத்ததை நினைவூட்டுவீராக!"/>
        <aya index="12, 13, 14"
            text="&quot;என் இறைவனே! அவர்கள் என்னைப் பொய்யரெனக் கூறுவதை அஞ்சுகிறேன். என் உள்ளம் நெருக்கடிக்குள்ளாகி விடும். எனது நாவு சரளமாகப் பேச வராது. எனவே ஹாரூனுக்கும் தூதர் எனும் தகுதியை வழங்குவாயாக! அவர்களுக்கு என்மீது ஒரு குற்றச்சாட்டும் உள்ளது. அதனால் என்னைக் கொன்று விடுவார்கள் என அஞ்சுகிறேன்&quot; என அவர் கூறினார்."/>
        <aya index="15, 16, 17"
            text="(அதற்கு இறைவன்,) &quot;அவ்வாறல்ல! நீங்கள் இருவரும் நமது சான்றுகளுடன் செல்லுங்கள். நாம் உங்களுடன் செவிமடுத்தவராக இருப்போம். நீங்கள் ஃபிர்அவ்னிடம் சென்று, 'நாங்கள் அகிலங்களின் இறைவனுடைய தூதர்கள்! எங்களுடன் இஸ்ராயீலின் வழித்தோன்றல்களை அனுப்பிவிடு!' என்று கூறுங்கள்&quot; எனக் கூறினான்."/>
        <aya index="18, 19"
            text="(அவர்கள் ஃபிர்அவ்னிடம் சென்றபோது அவன்,) &quot;நம்மிடம் குழந்தையாக இருந்தபோது உம்மை நாங்கள் வளர்க்கவில்லையா? உம் ஆயுளில் பல்லாண்டுகள் எங்களுடன் தங்கியிருந்தீர். நீர் செய்த உமது (குற்றச்) செயலையும் செய்து விட்டீர். நீர் நன்றி கெட்டவர்களில் உள்ளவர்&quot; என்று கூறினான்."/>
        <aya index="20, 21, 22"
            text="&quot;நான் அறியாதவனாக இருந்த நேரத்தில் அதைச் செய்தேன். உங்களுக்கு அஞ்சி உங்களிடமிருந்து ஓடி விட்டேன். அப்போது என் இறைவன் எனக்கு ஞானத்தைக் கொடுத்து, என்னைத் தூதர்களில் ஒருவனாக ஆக்கினான். நீ இஸ்ராயீலின் வழித்தோன்றல்களை அடிமைப்படுத்தியிருக்கிறாயே! இதுதான் நீ என்னிடம் சொல்லிக் காட்டும் உதவி (ஆகுமா?)&quot; என்று (மூஸா) கூறினார்."/>
        <aya index="23"
            text="&quot;அகிலங்களின் இறைவன் என்றால் யார்?&quot; என ஃபிர்அவ்ன் கேட்டான்."/>
        <aya index="24"
            text="&quot;நீங்கள் உறுதியாக நம்புவோராக இருந்தால், (அவன்) வானங்கள், பூமி, இவற்றுக்கு இடைப்பட்டவற்றின் இறைவன்&quot; என்று பதிலளித்தார்."/>
        <aya index="25"
            text="அவன் தன்னைச் சுற்றியிருந்தவர்களிடம், &quot;நீங்கள் செவியுற வில்லையா?&quot; எனக் கேட்டான்."/>
        <aya index="26"
            text="&quot;(அவன்) உங்களுக்கும் இறைவன்; முன்சென்று விட்ட உங்கள் முன்னோருக்கும் இறைவன்&quot; என்று (மூஸா) கூறினார்."/>
        <aya index="27"
            text="&quot;உங்களுக்கு அனுப்பப்பட்ட உங்கள் தூதர் பைத்தியக்காரரே!&quot; என அவன் கூறினான்."/>
        <aya index="28"
            text="&quot;நீங்கள் சிந்திப்போராக இருந்தால், (அவனே) கிழக்கு, மேற்கு, இவற்றுக்கு இடைப்பட்டவற்றுக்கு இறைவன்&quot; என்று அவர் கூறினார்."/>
        <aya index="29"
            text="&quot;என்னையன்றி வேறு கடவுளை நீர் எடுத்துக் கொண்டால் உம்மைச் சிறைப்பட்டோரில் ஆக்கிவிடுவேன்&quot; என்று அவன் கூறினான்."/>
        <aya index="30"
            text="&quot;உன்னிடம் நான் ஒரு தெளிவான விஷயத்தைக் கொண்டு வந்தாலுமா?&quot; என்று அவர் கேட்டார்."/>
        <aya index="31"
            text="&quot;நீர் உண்மையாளர்களில் இருந்தால் அதைக் கொண்டு வாரும்!&quot; என்று அவன் கூறினான்."/>
        <aya index="32"
            text="அவர் தமது கைத்தடியைப் போட்டார். உடனே அது தெளிவான, பெரிய பாம்பாகி விட்டது."/>
        <aya index="33"
            text="அவர் தமது கையை வெளியில் எடுத்தார். அப்போது அது பார்ப்ப்பவர்களுக்கு வெண்மையாக இருந்தது."/>
        <aya index="34, 35"
            text="&quot;இவர் திறமையான சூனியக்காரர். தன் சூனியத்தால் உங்கள் நாட்டிலிருந்து உங்களை வெளியேற்ற நினைக்கிறார். எனவே என்ன ஆணையிடுகிறீர்கள்?&quot; என்று தன்னைச் சுற்றியிருந்த பிரமுகர்களிடம் கேட்டான்."/>
        <aya index="36, 37"
            text="&quot;இவருக்கும், இவரது சகோதரருக்கும் தவணையளிப்பாயாக! (ஆள்) திரட்டுவோரைப் பல ஊர்களுக்கும் அனுப்புவாயாக! அவர்கள், திறமை மிக்க சூனியக்காரர்கள் அனைவரையும் உன்னிடம் அழைத்து வருவார்கள்&quot; என அவர்கள் கூறினர்."/>
        <aya index="38"
            text="குறிப்பிட்ட நாளில், நிர்ணயிக்கப்பட்ட நேரத்தில் சூனியக்காரர்கள் ஒன்றுசேர்க்கப்பட்டனர்."/>
        <aya index="39"
            text="&quot;நீங்கள் ஒன்றுதிரள்வீர்களா?&quot; என்று மக்களிடம் கேட்கப்பட்டது."/>
        <aya index="40"
            text="'சூனியக்காரர்கள் வென்றுவிட்டால் நாம் அவர்களைப் பின்பற்றலாம்&quot; (என்றும் கூறப்பட்டது.)"/>
        <aya index="41"
            text="சூனியக்காரர்கள் வந்தபோது அவர்கள் ஃபிர்அவ்னிடம், &quot;நாங்கள் வெற்றியாளர்களாகி விட்டால் எங்களுக்கு ஏதேனும் வெகுமதி உண்டா?&quot; என்று கேட்டனர்."/>
        <aya index="42"
            text="&quot;ஆம்! அப்போது நீங்களே நெருக்கமானவர்களில் உள்ளவர்கள்&quot; என அவன் கூறினான்."/>
        <aya index="43"
            text="&quot;நீங்கள் (சூனியத்திற்காகப்) போட வேண்டியதைப் போடுங்கள்!&quot; என அவர்களிடம் மூஸா கூறினார்."/>
        <aya index="44"
            text="அவர்கள் தமது கயிறுகளையும் கைத்தடிகளையும் போட்டு விட்டு, &quot;ஃபிர்அவ்னுடைய மகத்துவத்தின்மீது சத்தியமாக நாங்களே வெற்றி பெறுவோம்&quot; என்று கூறினர்."/>
        <aya index="45"
            text="மூஸா தமது கைத்தடியைப் போட்டார். உடனே அது (பாம்பாக மாறி) அவர்கள் பொய்யாகத் தோற்றுவித்தவைகளை விழுங்கியது."/>
        <aya index="46" text="சூனியக்காரர்கள் (அல்லாஹ்வுக்கு) ஸஜ்தா செய்தோராக விழுந்தனர்."/>
        <aya index="47, 48"
            text="&quot;மூஸாவுக்கும் ஹாரூனுக்கும் இறைவனான அகிலங்களின் இறைவனை நம்பினோம்&quot; என அவர்கள் கூறினர்."/>
        <aya index="49"
            text="&quot;நான் உங்களுக்கு அனுமதி தருவதற்கு முன்னரே இவரை நம்பி விட்டீர்களா? இவரே உங்களுக்குச் சூனியத்தைக் கற்றுக் கொடுத்த உங்களில் பெரியவர். எனவே (இதன் பலனை) நீங்கள் அறிந்து கொள்வீர்கள்! நான் உங்களின் மாறு கை, மாறு கால்களைத் துண்டித்து, உங்கள் அனைவரையும் சிலுவையில் அறைவேன்&quot; என (ஃபிர்அவ்ன்) கூறினான்."/>
        <aya index="50, 51"
            text="&quot;(எங்களுக்கு) எந்தத் தீங்கும் இல்லை! நாங்கள் எங்கள் இறைவனிடமே திரும்பிச் செல்லவிருக்கிறோம். இறைநம்பிக்கை கொண்டோரில் நாங்கள் முதன்மையானவர்களாக இருப்பதால் எங்கள் இறைவன் எங்களின் பாவங்களை எங்களுக்கு மன்னிப்பதையே விரும்புகிறோம்&quot; என அவர்கள் கூறினர்."/>
        <aya index="52"
            text="&quot;என்னுடைய அடியார்களை இரவில் அழைத்துச் செல்வீராக! நீங்கள் பின்தொடரப்படுவீர்கள்&quot; என மூஸாவுக்கு அறிவித்தோம்."/>
        <aya index="53" text="ஃபிர்அவ்ன், (படை) திரட்டுவோரைப் பல ஊர்களுக்கும் அனுப்பி வைத்தான்."/>
        <aya index="54, 55, 56"
            text="&quot;இவர்கள் சின்னஞ்சிறிய கூட்டத்தினர்தான். அவர்கள் நம்மை ஆத்திரமூட்டுகிறார்கள். நாமோ எச்சரிக்கையாக இருக்கும் படையினர்&quot; (என ஃபிர்அவ்ன் கூறினான்.)"/>
        <aya index="57, 58"
            text="தோட்டங்கள், நீரூற்றுகள், செல்வக் களஞ்சியங்கள், சிறந்த வசிப்பிடம் ஆகியவற்றை விட்டும் அவர்களை வெளியேற்றினோம்."/>
        <aya index="59"
            text="இவ்வாறுதான் (அவர்களை வெளியேற்றினோம்.) அவற்றுக்கு இஸ்ராயீலின் வழித்தோன்றல்களை உரிமையாளர்களாக ஆக்கினோம்."/>
        <aya index="60"
            text="சூரியன் உதிக்கும் நேரத்தில் (ஃபிர்அவ்ன் கூட்டத்தினர்) அவர்களைப் பின்தொடர்ந்து சென்றனர்."/>
        <aya index="61"
            text="இரண்டு கூட்டத்தாரும் ஒருவரையொருவர் கண்டபோது, &quot;நாம் அகப்பட்டுக் கொண்டோம்&quot; என மூஸாவின் தோழர்கள் கூறினர்."/>
        <aya index="62"
            text="&quot;அவ்வாறல்ல! என் இறைவன் என்னுடன் இருக்கிறான். அவன் எனக்கு வழிகாட்டுவான்&quot; என (மூஸா) கூறினார்."/>
        <aya index="63"
            text="அப்போது நாம் மூஸாவிடம், &quot;உம்முடைய கைத்தடியால் கடலை அடிப்பீராக!&quot; என அறிவித்தோம். அக்கடல் பிளந்து, ஒவ்வொரு பகுதியும் பெரும் மலையைப் போல் ஆனது."/>
        <aya index="64"
            text="(துரத்தி வந்த) மற்றவர்களையும் அந்த இடத்திற்கு நெருங்கிவரச் செய்தோம்."/>
        <aya index="65" text="மூஸாவையும் அவருடன் இருந்த அனைவரையும் காப்பாற்றினோம்."/>
        <aya index="66" text="பிறகு, மற்றவர்களை (கடலில்) மூழ்கடித்தோம்."/>
        <aya index="67"
            text="இதில் சான்று உள்ளது. எனினும் அவர்களில் பெரும்பாலோர் இறைநம்பிக்கையாளர்களாக இருக்கவில்லை."/>
        <aya index="68" text="உமது இறைவனே மிகைத்தவன்; நிகரிலா அன்பாளன்."/>
        <aya index="69" text="அவர்களுக்கு இப்ராஹீமின் செய்தியை எடுத்துரைப்பீராக!"/>
        <aya index="70, 71"
            text="அவர் தம் தந்தையிடமும் சமுதாயத்தினரிடமும், &quot;எதை வணங்குகிறீர்கள்?&quot; என்று கேட்டபோது, &quot;சிலைகளை வணங்குகிறோம்; அவற்றை வணங்கிக் கொண்டே இருப்போம்&quot; என்று அவர்கள் கூறினர்."/>
        <aya index="72,73"
            text="&quot;நீங்கள் அழைக்கின்றபோது அவை உங்களுக்குச் செவி சாய்க்கின்றனவா? அல்லது அவை உங்களுக்கு நன்மை செய்கின்றனவா? அல்லது தீமை செய்கின்றனவா?&quot; என அவர் கேட்டார்."/>
        <aya index="74"
            text="&quot;எனினும் இவ்வாறு செய்பவர்களாக எங்கள் முன்னோரைக் கண்டோம்&quot; என அவர்கள் கூறினர்."/>
        <aya index="75, 76"
            text="&quot;நீங்களும் முன்சென்று விட்ட உங்கள் முன்னோரும் எதை வணங்கிக் கொண்டிருந்தீர்கள் என்பதைச் சிந்தித்தீர்களா?&quot; என அவர் கேட்டார்."/>
        <aya index="77" text="அவை எனக்கு எதிரிகளே! அகிலங்களின் இறைவனைத் தவிர!"/>
        <aya index="78" text="அவனே என்னைப் படைத்தான். அவனே என்னை நேர்வழியில் செலுத்துகிறான்."/>
        <aya index="79" text="அவனே எனக்கு உணவளிக்கிறான்; எனக்கு அருந்துவதற்கும் தருகிறான்."/>
        <aya index="80" text="நான் நோயுற்றால் அவனே என்னைக் குணப்படுத்துகிறான்."/>
        <aya index="81" text="அவனே என்னை மரணிக்கச் செய்வான்; பின்னர் என்னை உயிர்ப்பிப்பான்."/>
        <aya index="82"
            text="இறுதித் தீர்ப்பு நாளில் அவன் என் குற்றங்களை மன்னிக்க வேண்டும் என அவனிடமே ஆதரவு வைக்கிறேன்."/>
        <aya index="83"
            text="என் இறைவனே! எனக்கு ஞானத்தை வழங்குவாயாக! நல்லவர்களுடன் என்னைச் சேர்த்து வைப்பாயாக!"/>
        <aya index="84" text="பின்வருவோரிடம் எனக்கு நற்பெயரை ஏற்படுத்துவாயாக!"/>
        <aya index="85"
            text="இன்பம் நிறைந்த சொர்க்கத்திற்கு உரிமை கொள்வோரில் ஒருவனாக என்னை ஆக்கி வைப்பாயாக!"/>
        <aya index="86" text="என் தந்தையை மன்னிப்பாயாக! அவர் வழிகேடர்களில் ஆகி விட்டார்."/>
        <aya index="87"
            text="(உயிர்ப்பித்து) எழுப்பப்படும் நாளில் என்னை இழிவுக்குள்ளாக்கி விடாதே!"/>
        <aya index="88" text="அந்நாளில் செல்வமும் பிள்ளைகளும் பயனளிக்காது."/>
        <aya index="89" text="எனினும், தூய உள்ளத்துடன் அல்லாஹ்விடம் வருபவரே (வெற்றிபெறுவார்.)"/>
        <aya index="90" text="இறையச்சமுடையோருக்கு அருகில் சொர்க்கம் கொண்டு வரப்படும்."/>
        <aya index="91" text="வழிகேடர்களுக்காக நரகம் வெளியாக்கப்படும்."/>
        <aya index="92, 93"
            text="&quot;அல்லாஹ்வையன்றி நீங்கள் வணங்கிக் கொண்டிருந்தவர்களை எங்கே? அவர்கள் உங்களுக்கு உதவி செய்வார்களா? அல்லது அவர்கள் தமக்குள் உதவிக் கொள்வார்களா?&quot; என அவர்களிடம் கேட்கப்படும்."/>
        <aya index="94, 95"
            text="(வணங்கப்பட்ட) அவர்களும், அவ்வழிகேடர்களும், இப்லீஸின் படையினரும் ஒட்டுமொத்தமாக முகம் குப்புற அ(ந்நரகத்)தில் தள்ளப்படுவார்கள்."/>
        <aya index="96, 97, 98"
            text="அங்கு அவர்கள் தமக்கிடையே தர்க்கித்தவாறு, &quot;அல்லாஹ்வின்மீது சத்தியமாக! உங்களை நாங்கள் அகிலங்களின் இறைவனுக்குச் சமமாக்கியதால், பகிரங்க வழிகேட்டில் ஆகிவிட்டோம்&quot; என்று கூறுவார்கள்."/>
        <aya index="99, 100, 101, 102"
            text="&quot;இக்குற்றவாளிகளைத் தவிர வேறெவரும் எங்களை வழிகெடுக்கவில்லை. எங்களுக்குப் பரிந்துரைப்போர் யாருமில்லை. நெருங்கிய நண்பனும் இல்லை. எங்களுக்கு (உலகத்திற்குத்) திரும்பும் வாய்ப்பு இருந்தால், அப்போது நாங்கள் இறைநம்பிக்கையாளர்களாக ஆவோம்&quot; (என்றும் கூறுவர்.)"/>
        <aya index="103"
            text="இதில் சான்று உள்ளது. எனினும் அவர்களில் பெரும்பாலோர் இறைநம்பிக்கையாளர்களாக இருக்கவில்லை."/>
        <aya index="104" text="உமது இறைவனே மிகைத்தவன்; நிகரிலா அன்பாளன்."/>
        <aya index="105" text="நூஹுடைய சமுதாயத்தினர், தூதர்களைப் பொய்யரெனக் கூறினர்."/>
        <aya index="106"
            text="அவர்களிடம் &quot;நீங்கள் அஞ்ச மாட்டீர்களா?&quot; என அவர்களுடைய சகோதரர் நூஹ் கூறியதை நினைவூட்டுவீராக!"/>
        <aya index="107, 108, 109, 110"
            text="&quot;நான் உங்களுக்கு அனுப்பப்பட்ட நம்பிக்கைக்குரிய தூதர். எனவே அல்லாஹ்வுக்கு அஞ்சி, எனக்குக் கட்டுப்படுங்கள்! இதற்காக நான் உங்களிடம் எந்தக் கூலியும் கேட்கவில்லை. எனது கூலி அகிலங்களின் இறைவனிடமே தவிர வேறில்லை. எனவே நீங்கள் அல்லாஹ்வுக்கு அஞ்சி, எனக்குக் கட்டுப்படுங்கள்!&quot; (என்றும் கூறினார்.)"/>
        <aya index="111"
            text="&quot;இழிந்தவர்கள் உம்மைப் பின்பற்றும்போது, நாங்கள் உம்மை நம்புவோமா?&quot; என அவர்கள் கேட்டனர்."/>
        <aya index="112, 113, 114, 115"
            text="&quot;அவர்கள் செய்து கொண்டிருந்தவை பற்றி எனக்குத் தெரியாது. நீங்கள் அறிவோராக இருந்தால், அவர்களை விசாரிப்பது என் இறைவனிடமே உள்ளது. இறைநம்பிக்கையாளர்களை நான் விரட்டக்கூடியவன் அல்ல! நான் பகிரங்கமாக எச்சரிப்பவன் தவிர வேறில்லை&quot; என அவர் கூறினார்."/>
        <aya index="116"
            text="&quot;நூஹே! நீர் விலகிக் கொள்ளாவிட்டால் கல்லெறிந்து கொல்லப்படுவோரில் ஆகிவிடுவீர்!&quot; என அவர்கள் கூறினர்."/>
        <aya index="117"
            text="&quot;என் இறைவனே! என் சமுதாயத்தினர் என்னைப் பொய்யரெனக் கூறி விட்டனர்&quot; என அவர் கூறினார்."/>
        <aya index="118"
            text="&quot;எனவே எனக்கும், அவர்களுக்குமிடையே சரியான தீர்ப்பை வழங்குவாயாக! என்னையும், என்னுடன் இருக்கும் இறை நம்பிக்கையாளர்களையும் காப்பாற்றுவாயாக!&quot; (என இறைஞ்சினார்.)"/>
        <aya index="119"
            text="எனவே, நிறைந்த கப்பலில் (ஏற்றி) அவரையும், அவருடன் இருந்தவர்களையும் காப்பாற்றினோம்."/>
        <aya index="120" text="பின்னர், எஞ்சியிருந்த (கெட்ட)வர்களை (நீரில்) மூழ்கடித்தோம்."/>
        <aya index="121"
            text="இதில் சான்று உள்ளது. எனினும் அவர்களில் பெரும்பாலோர் இறைநம்பிக்கையாளர்களாக இருக்கவில்லை."/>
        <aya index="122" text="உமது இறைவனே மிகைத்தவன்; நிகரிலா அன்பாளன்."/>
        <aya index="123" text="ஆது சமுதாயத்தினர், தூதர்களைப் பொய்யரெனக் கூறினர்."/>
        <aya index="124"
            text="அவர்களிடம், &quot;நீங்கள் அஞ்ச மாட்டீர்களா?&quot; என அவர்களின் சகோதரர் ஹூது கூறியதை நினைவூட்டுவீராக!"/>
        <aya index="125, 126, 127"
            text="&quot;நான் உங்களுக்கு அனுப்பப்பட்ட நம்பிக்கைக்குரிய தூதர். எனவே அல்லாஹ்வுக்கு அஞ்சி, எனக்குக் கட்டுப்படுங்கள்! இதற்காக நான் உங்களிடம் எந்தக் கூலியும் கேட்கவில்லை. எனது கூலி அகிலங்களின் இறைவனிடமே தவிர வேறில்லை&quot;"/>
        <aya index="128, 129"
            text="&quot;ஒவ்வோர் உயரமான இடத்திலும் அடையாளச் சின்னங்களை எழுப்பி வீணான காரியங்களைச் செய்கிறீர்களா? நீங்கள் நிரந்தரமாக வாழலாம் என்பதற்காக மாளிகைகளை எழுப்புகிறீர்களா?&quot;"/>
        <aya index="130"
            text="&quot;நீங்கள் பிடித்தால் கொடுமையாளர்களைப் போல் பிடிக்கிறீர்கள்&quot;"/>
        <aya index="131"
            text="&quot;எனவே, நீங்கள் அல்லாஹ்வுக்கு அஞ்சி, எனக்குக் கட்டுப்படுங்கள்!&quot;"/>
        <aya index="132"
            text="&quot;நீங்கள் அறிந்து வைத்துள்ள பொருட்களைக் கொண்டே உங்களுக்கு உதவி செய்தவனை அஞ்சுங்கள்!&quot;"/>
        <aya index="133, 134"
            text="&quot;கால்நடைகள், பிள்ளைகள், தோட்டங்கள், நீரூற்றுகள் ஆகியவற்றால் அவன் உங்களுக்கு உதவி செய்துள்ளான்&quot;"/>
        <aya index="135"
            text="&quot;உங்கள்மீது மகத்தான நாளின் வேதனையை அஞ்சுகிறேன்&quot; (என்றும் ஹூது கூறினார்.)"/>
        <aya index="136, 137, 138"
            text="&quot;நீர் எங்களுக்கு அறிவுரை சொல்வதும், அறிவுரை சொல்பவராக இல்லாதிருப்பதும் எங்களிடம் சமமே! இது, முன்னோரின் வழக்கமே தவிர வேறில்லை. நாங்கள் வேதனை செய்யப்படுவோர் அல்ல!&quot; என அவர்கள் கூறினர்."/>
        <aya index="139"
            text="அவர்கள் அவரைப் பொய்யரெனக் கூறினர். எனவே அவர்களை அழித்தோம். இதில் சான்று உள்ளது. எனினும் அவர்களில் பெரும்பாலோர் இறைநம்பிக்கையாளர்களாக இருக்கவில்லை."/>
        <aya index="140" text="உமது இறைவனே மிகைத்தவன்; நிகரிலா அன்பாளன்."/>
        <aya index="141" text="ஸமூது சமுதாயத்தினர், தூதர்களைப் பொய்யரெனக் கூறினர்."/>
        <aya index="142"
            text="அவர்களிடம் &quot;நீங்கள் அஞ்ச மாட்டீர்களா?&quot; என அவர்களின் சகோதரர் ஸாலிஹ் கூறியதை நினைவூட்டுவீராக!"/>
        <aya index="143, 144"
            text="&quot;நான் உங்களுக்கு அனுப்பப்பட்ட நம்பிக்கைக்குரிய தூதர். எனவே அல்லாஹ்வுக்கு அஞ்சி, எனக்குக் கட்டுப்படுங்கள்!&quot;"/>
        <aya index="145"
            text="&quot;இதற்காக நான் உங்களிடம் எந்தக் கூலியும் கேட்கவில்லை. எனது கூலி அகிலங்களின் இறைவனிடமே தவிர வேறில்லை&quot;"/>
        <aya index="146, 147, 148"
            text="&quot;இங்குள்ள தோட்டங்களிலும், நீரூற்றுகளிலும், விளைச்சல்களிலும், குலை தள்ளிய கனிந்த பேரீச்சை மரங்களிலும் நீங்கள் அச்சமற்ற நிலையில் விட்டு வைக்கப்படுவீர்களா?&quot;"/>
        <aya index="149, 150, 151, 152"
            text="&quot;நீங்கள் திறமையானவர்களாக மலைகளைக் குடைந்து வீடுகளை அமைத்துக் கொள்கிறீர்கள். அல்லாஹ்வுக்கு அஞ்சி, எனக்குக் கட்டுப்படுங்கள்! வரம்புமீறுவோரின் ஆணைக்குக் கட்டுப்படாதீர்கள்! அவர்கள் பூமியில் குழப்பம் விளைவிப்பார்கள்; சீர்திருத்தம் செய்ய மாட்டார்கள்&quot; (என்றும் ஸாலிஹ் கூறினார்.)"/>
        <aya index="153, 154"
            text="&quot;நீர் சூனியம் செய்யப்பட்டவர்களில் ஒருவரே! நீர் எங்களைப் போல் மனிதரே தவிர வேறில்லை. நீர் உண்மையாளராக இருந்தால் ஏதேனும் சான்றைக் கொண்டு வாரும்!&quot; என அவர்கள் கூறினர்."/>
        <aya index="155, 156"
            text="&quot;இதோ! ஒட்டகம். அது நீரருந்துவதற்கும், நீங்கள் நீரருந்துவதற்கும் (தனித்தனியாக) நிர்ணயிக்கப்பட்ட நாள் உண்டு. அதற்குத் தீங்கிழைத்து விடாதீர்கள்! அவ்வாறு செய்தால் மகத்தான நாளின் வேதனை உங்களைப் பிடித்துக் கொள்ளும்&quot; என்று கூறினார்."/>
        <aya index="157" text="ஆனால் அவர்கள் அதை அறுத்தனர். எனவே துயரப்படுவோராக ஆகி விட்டனர்."/>
        <aya index="158"
            text="அதனால் அவர்களை வேதனை பிடித்துக் கொண்டது. இதில் சான்று உள்ளது. எனினும் அவர்களில் பெரும்பாலோர் இறைநம்பிக்கையாளர்களாக இருக்கவில்லை."/>
        <aya index="159" text="உமது இறைவனே மிகைத்தவன்; நிகரிலா அன்பாளன்."/>
        <aya index="160" text="லூத்துடைய சமுதாயத்தினர், தூதர்களைப் பொய்யரெனக் கூறினர்."/>
        <aya index="161"
            text="அவர்களிடம், &quot;நீங்கள் அஞ்ச மாட்டீர்களா?&quot; என அவர்களின் சகோதரர் லூத் கூறியதை நினைவூட்டுவீராக!"/>
        <aya index="162, 163, 164"
            text="&quot;நான் உங்களுக்கு அனுப்பப்பட்ட நம்பிக்கைக்குரிய தூதர். எனவே, அல்லாஹ்வுக்கு அஞ்சி, எனக்குக் கட்டுப்படுங்கள்! இதற்காக நான் உங்களிடம் எந்தக் கூலியும் கேட்கவில்லை. எனது கூலி அகிலங்களின் இறைவனிடமே தவிர வேறில்லை&quot;"/>
        <aya index="165, 166"
            text="&quot;உங்களுக்காக உங்கள் இறைவன் படைத்திருக்கும் உங்கள் மனைவியரை விட்டுவிலகி, உலகத்திலுள்ள ஆண்களிடம் செல்கிறீர்களா? மேலும், நீங்கள் வரம்பு மீறும் கூட்டமாகவே இருக்கிறீர்கள்!&quot; (என்றும் லூத் கூறினார்.)"/>
        <aya index="167"
            text="&quot;லூத்தே! நீர் விலகிக் கொள்ளாவிட்டால் வெளியேற்றப்படுவோரில் ஒருவராக ஆகிவிடுவீர்&quot; என அவர்கள் கூறினர்."/>
        <aya index="168"
            text="&quot;நான் உங்கள் செயலை வெறுப்போரில் உள்ளவன்&quot; என அவர் கூறினார்."/>
        <aya index="169"
            text="&quot;என் இறைவனே! இவர்கள் செய்வதை விட்டு, என்னையும் என் குடும்பத்தினரையும் காப்பாற்றுவாயாக!&quot; (எனப் பிரார்த்தித்தார்.)"/>
        <aya index="170, 171"
            text="வேதனையில் தங்கிவிட்ட கிழவியைத் தவிர, அவரையும், அவரது குடும்பத்தினர் அனைவரையும் காப்பாற்றினோம்."/>
        <aya index="172" text="பின்னர் மற்றவர்களை அடியோடு அழித்தோம்."/>
        <aya index="173"
            text="அவர்கள்மீது (கல்) மழையைப் பொழிந்தோம். எச்சரிக்கப்பட்டோரின் (மீது பொழிந்த) மழை மிகக் கெட்டது."/>
        <aya index="174"
            text="இதில் சான்று உள்ளது. எனினும் அவர்களில் பெரும்பாலோர் இறைநம்பிக்கையாளர்களாக இருக்கவில்லை."/>
        <aya index="175" text="உமது இறைவனே மிகைத்தவன்; நிகரிலான அன்பாளன்."/>
        <aya index="176" text="தோப்புவாசிகள், தூதர்களைப் பொய்யரெனக் கூறினர்."/>
        <aya index="177"
            text="&quot;நீங்கள் அஞ்ச மாட்டீர்களா?&quot; என அவர்களிடம் ஷுஐப் கூறியதை நினைவூட்டுவீராக!"/>
        <aya index="178, 179, 180"
            text="&quot;நான் உங்களுக்கு அனுப்பப்பட்ட நம்பிக்கைக்குரிய தூதர். எனவே அல்லாஹ்வுக்கு அஞ்சி, எனக்குக் கட்டுப்படுங்கள்! இதற்காக நான் உங்களிடம் எந்தக் கூலியும் கேட்கவில்லை. எனது கூலி அகிலங்களின் இறைவனிடமே தவிர வேறில்லை&quot;"/>
        <aya index="181, 182"
            text="&quot;நீங்கள் அளவை நிறைவாக்குங்கள்! குறைப்போராக ஆகி விடாதீர்கள்! சரியான தராசினால் நிறுத்துக் கொடுங்கள்!&quot;"/>
        <aya index="183, 184"
            text="&quot;மக்களுக்கு, அவர்களுக்குரிய பொருட்களைக் குறைத்து விடாதீர்கள்! பூமியில் குழப்பம் செய்து கொண்டு அலையாதீர்கள்! உங்களையும், முன்சென்ற சமுதாயத்தையும் படைத்தவனை அஞ்சுங்கள்!&quot; (என்றும் ஷுஐப் கூறினார்.)"/>
        <aya index="185, 186, 187"
            text="&quot;நீர் சூனியம் செய்யப்பட்டவர்களில் ஒருவரே! நீர் எங்களைப் போல் மனிதரே தவிர வேறில்லை. நாங்கள் உம்மைப் பொய்யர்களில் உள்ளவராகவே கருதுகிறோம். நீர் உண்மையாளராக இருந்தால் வானத்தைத் துண்டு துண்டாக எங்கள்மீது விழச் செய்வீராக!&quot; என அவர்கள் கூறினர்."/>
        <aya index="188"
            text="&quot;நீங்கள் செய்வதை என் இறைவன் நன்கறிந்தவன்&quot; என அவர் கூறினார்."/>
        <aya index="189"
            text="அவர்கள் அவரைப் பொய்யரெனக் கூறினர். எனவே, மேகத்தை உடைய நாளின் வேதனை அவர்களைப் பற்றிப் பிடித்தது. அதுவே மகத்தான நாளின் வேதனையாகிவிட்டது."/>
        <aya index="190"
            text="இதில் சான்று உள்ளது. எனினும் அவர்களில் பெரும்பாலோர் இறைநம்பிக்கையாளர்களாக இருக்கவில்லை."/>
        <aya index="191" text="உமது இறைவனே மிகைத்தவன்; நிகரிலா அன்பாளன்."/>
        <aya index="192" text="இது அகிலங்களின் இறைவனால் அருளப்பட்டுள்ளது."/>
        <aya index="193, 194, 195"
            text="(நபியே!) நீர் எச்சரிப்போரில் ஆவதற்காக, தெளிவான அரபு மொழியில் நம்பிக்கைக்குரிய (ஜிப்ரீல் எனும்) ரூஹ் இதை உமது உள்ளத்தில் இறக்கி வைத்தார்."/>
        <aya index="196" text="இது முன்சென்றவர்களின் வேதங்களிலும் உள்ளது."/>
        <aya index="197"
            text="இஸ்ராயீலின் வழித்தோன்றல்களிலுள்ள அறிஞர்கள் இதை அறிந்திருப்பது இவர்களுக்குச் சான்றாக இருக்கவில்லையா?"/>
        <aya index="198, 199"
            text="இதை நாம் அரபியல்லாதவர்களில் ஒருவருக்கு இறக்கி, அவர் அதை அவர்களுக்கு ஓதிக் காட்டியிருந்தாலும் அதன்மீது நம்பிக்கை கொண்டிருக்க மாட்டார்கள்."/>
        <aya index="200" text="இப்படித்தான், குற்றவாளிகளின் உள்ளங்களில் இதைச் செலுத்தி விட்டோம்."/>
        <aya index="201"
            text="அவர்கள் துன்புறுத்தும் வேதனையைக் காணும்வரை இ(வ்வேதத்)தை நம்ப மாட்டார்கள்."/>
        <aya index="202" text="அது, அவர்கள் அறியாத விதத்தில் திடீரென அவர்களிடம் வரும்."/>
        <aya index="203"
            text="அப்போது அவர்கள், &quot;நாங்கள் அவகாசம் அளிக்கப்படுவோமா?&quot; என்று கேட்பார்கள்."/>
        <aya index="204" text="நமது தண்டனைக்காகவா அவர்கள் அவசரப்படுகிறார்கள்?"/>
        <aya index="205, 206, 207"
            text="நாம் அவர்களுக்குப் பல்லாண்டுகளாகப் போதிய வசதி வாய்ப்புகளை வழங்கிய பின்னர், அவர்களுக்கு வாக்களிக்கப்பட்டது அவர்களிடம் வந்துவிட்டால், அவர்களுக்கு வழங்கப்பட்டவை அவர்களைக் காப்பாற்றாது என்பதைச் சிந்தித்தீரா?"/>
        <aya index="208" text="எந்த ஊரையும், அதை எச்சரிப்போர் இன்றி நாம் அழித்ததில்லை."/>
        <aya index="209"
            text="அறிவுறுத்துவதற்காகவே (எச்சரிப்போரை அனுப்புகிறோம்.) நாம் அநியாயம் செய்வோராக இல்லை."/>
        <aya index="210, 211"
            text="ஷைத்தான்கள் இதைக் கொண்டு இறங்கவில்லை. அது அவர்களுக்குத் தகுதியானதல்ல! (அதற்கு) அவர்கள் சக்தி பெறவும் மாட்டார்கள்."/>
        <aya index="212" text="அவர்கள் (இதைச்) செவியேற்பதை விட்டும் தடுக்கப்பட்டவர்கள்."/>
        <aya index="213"
            text="அல்லாஹ்வுடன் இணைத்து வேறு கடவுளைப் பிரார்த்திக்காதீர்! அவ்வாறு செய்தால் நீர் தண்டிக்கப்படுவோரில் ஆகிவிடுவீர்."/>
        <aya index="214" text="(நபியே!) உம்முடைய நெருங்கிய உறவினர்களை எச்சரிப்பீராக!368"/>
        <aya index="215"
            text="உம்மைப் பின்பற்றும் இறைநம்பிக்கையாளர்களிடம் (பணிவு எனும்) உமது சிறகைத் தாழ்த்துவீராக!"/>
        <aya index="216"
            text="உமக்கு அவர்கள் மாறுசெய்தால் &quot;நீங்கள் செய்வதை விட்டும் நான் விலகிக் கொண்டவன்&quot; என்று கூறுவீராக!"/>
        <aya index="217" text="மிகைத்தவன், நிகரிலா அன்பாளன்மீதே நம்பிக்கை வைப்பீராக!"/>
        <aya index="218, 219"
            text="நீர் நின்று தொழும்போது அவன் உம்மைப் பார்க்கிறான். ஸஜ்தா செய்வோருடன் (சேர்ந்து) நீர் செயல்படுவதையும் (பார்க்கிறான்.)"/>
        <aya index="220" text="அவன் செவியேற்பவன்; நன்கறிந்தவன்."/>
        <aya index="221"
            text="யார்மீது ஷைத்தான்கள் இறங்குகின்றனர் என்பதை உங்களுக்கு நான் அறிவிக்கவா?369"/>
        <aya index="222, 223"
            text="பாவியான, பெரும் பொய் கூறும் ஒவ்வொருவர்மீதும் இறங்குகின்றனர். அவர்கள் செவியுற்றதைப் (பிறரின் காதில்) போடுகிறார்கள். அவர்களில் பெரும்பாலோர் பொய்யர்களே!"/>
        <aya index="224" text="வழிகேடர்களே கவிஞர்களைப் பின்பற்றுகின்றனர்.370"/>
        <aya index="225, 226"
            text="ஒவ்வொரு பள்ளத்தாக்கிலும் அவர்கள் அலைந்து திரிவதையும், தாம் செய்யாதவற்றை(ச் செய்ததாக)க் கூறுவதையும் நீர் பார்க்கவில்லையா?"/>
        <aya index="227"
            text="(கவிஞர்களில்) யார் இறைநம்பிக்கை கொண்டு, நற்செயல்கள் செய்து, அல்லாஹ்வை நன்கு நினைவுகூர்ந்து, தமக்கு அநியாயம் செய்யப்பட்ட பிறகு பழிதீர்த்துக் கொண்டார்களோ அவர்களைத் தவிர! தாம் எந்த இடத்திற்குத் திரும்பிச் செல்லவிருக்கிறோம் என்பதை அநியாயக்காரர்கள் அறிந்து கொள்வார்கள்."/>
    </sura>
    <sura index="27" name="">
        <aya index="1" text="தா, ஸீன். இவை குர்ஆன் மற்றும் தெளிவான வேதத்தின் வசனங்களாகும்."/>
        <aya index="2"
            text="இறைநம்பிக்கையாளர்களுக்கு நேர்வழியாகவும், நற்செய்தியாகவும் இருக்கிறது."/>
        <aya index="3"
            text="அவர்கள் தொழுகையை நிலைநிறுத்துவார்கள்; ஸகாத்தைக் கொடுப்பார்கள். அவர்கள்தான் மறுமையையும் உறுதியாக நம்புவார்கள்."/>
        <aya index="4"
            text="மறுமையை நம்பாதோருக்கு, அவர்களின் செயல்களை அழகாக்கிக் காட்டியுள்ளோம். எனவே அவர்கள் தடுமாறித் திரிகின்றனர்."/>
        <aya index="5"
            text="அத்தகையோருக்கே கொடிய வேதனை உண்டு. அவர்கள்தான் மறுமையில் மிக நஷ்டமடைந்தவர்கள்."/>
        <aya index="6"
            text="(நபியே!) இந்தக் குர்ஆன், நன்கறிந்த நுண்ணறிவாளனிடமிருந்து உமக்கு வழங்கப்படுகிறது."/>
        <aya index="7"
            text="மூஸா தம் குடும்பத்தாரிடம் &quot;நான் நெருப்பைக் கண்டேன். அதிலிருந்து ஏதேனும் ஒரு செய்தியை உங்களிடம் கொண்டு வருவேன்; அல்லது நீங்கள் குளிர் காய்வதற்காக உங்களுக்கு ஒரு தீப்பந்தம் கொண்டு வருகிறேன்&quot; என்று கூறியதை நினைவூட்டுவீராக!"/>
        <aya index="8"
            text="அவர் அங்கு வந்தபோது &quot;நெருப்பில் இருப்பவரும், அதைச் சுற்றியிருப்போரும் நற்பேறு பெற்றவர்கள். அகிலங்களின் இறைவனான அல்லாஹ் தூயவன்&quot; என்று கூறப்பட்டது."/>
        <aya index="9, 10"
            text="&quot;மூஸாவே! நானே மிகைத்தவனும் நுண்ணறிவாளனுமான அல்லாஹ். உமது கைத்தடியைப் போடுவீராக!&quot; (என்றும் கூறப்பட்டது) அது பாம்புபோல் நெளிவதைக் கண்டதும், அவர் திரும்பிப் பார்க்காமல் புறங்காட்டி ஓடினார். &quot;மூஸாவே! பயப்படாதீர்! என்னிடம் தூதர்கள் பயப்பட மாட்டார்கள்&quot;"/>
        <aya index="11"
            text="&quot;எனினும் அநியாயம் செய்து, பின்னர் தீமைக்குப் பின் (அதை) நன்மையாக மாற்றிக் கொள்பவரை நான் மன்னிப்புமிக்கவன்; நிகரிலா அன்பாளன்&quot;"/>
        <aya index="12"
            text="&quot;உமது கையை உம் சட்டையின் கழுத்துப் பகுதியில் நுழைப்பீராக! அது மாசற்ற வெண்மையாக வெளிப்படும். (இவை) ஃபிர்அவ்னையும் அவனது கூட்டத்தினரையும் நோக்கிய ஒன்பது சான்றுகளில் உள்ளவை. அவர்கள் பாவம் செய்யும் கூட்டத்தினராக உள்ளனர்&quot; (என இறைவன் கூறினான்.)"/>
        <aya index="13"
            text="நமது சான்றுகள், பார்க்கின்ற விதத்தில் அவர்களிடம் வந்தபோது &quot;இது பகிரங்கமான சூனியமே!&quot; எனக் கூறினர்."/>
        <aya index="14"
            text="அவர்களின் உள்ளங்கள் அவைகளை உறுதியாக அறிந்தபோதும் அநியாயமாகவும் கர்வமாகவும் மறுத்தனர். குழப்பவாதிகளின் முடிவு எப்படி இருந்தது என்பதைக் கவனிப்பீராக!"/>
        <aya index="15"
            text="தாவூதுக்கும் சுலைமானுக்கும் கல்வியறிவை வழங்கினோம். அவ்விருவரும், &quot;இறைநம்பிக்கை கொண்ட தன் அடியார்களில் அதிகமானோரைவிட எங்களை மேன்மையாக்கி வைத்த அல்லாஹ்வுக்கே எல்லாப் புகழும்&quot; எனக் கூறினர்."/>
        <aya index="16"
            text="சுலைமான், தாவூதின் வழித்தோன்றல் ஆனார். &quot;மக்களே! பறவைகளின் மொழியை நாங்கள் கற்றுக் கொடுக்கப்பட்டுள்ளோம். ஒவ்வொரு பொருளும் எங்களுக்கு வழங்கப்பட்டுள்ளது. இதுவே தெளிவான அருட்கொடை&quot; என அவர் கூறினார்."/>
        <aya index="17"
            text="சுலைமானுக்காக ஜின்களிலும், மனிதர்களிலும், பறவைகளிலும் உள்ள அவரது படைகள் திரட்டப்பட்டு, அணிகளாக்கப்பட்டனர்."/>
        <aya index="18"
            text="இறுதியாக, அவர்கள் எறும்புகளின் பள்ளத்தாக்கிற்கு வந்தபோது, &quot;எறும்புகளே! உங்கள் வசிப்பிடங்களுக்குள் நுழைந்து கொள்ளுங்கள்! சுலைமானும், அவரது படையினரும் அறியாமல் உங்களை மிதித்து விடக் கூடாது&quot; என ஓர் எறும்பு கூறியது."/>
        <aya index="19"
            text="அதன் கூற்றால் அவர் வியந்து புன்னகைத்தார். &quot;என் இறைவனே! என்மீதும், என் பெற்றோர்மீதும் நீ புரிந்த அருட்கொடைக்கு நான் நன்றி செலுத்துவதற்கும், நீ பொருந்திக் கொள்ளும் நற்செயலைச் செய்வதற்கும் எனக்கு வழிகாட்டுவாயாக! உன் கருணையால் என்னை உனது நல்லடியார்களுடன் சேர்த்து வைப்பாயாக!&quot; என்று பிரார்த்தித்தார்."/>
        <aya index="20"
            text="அவர் பறவைகளை மேற்பார்வையிட்டார். &quot;ஹுத்ஹுத் பறவையை நான் காணவில்லையே! என்ன ஆனது? அது மறைந்திருப்பவற்றில் ஆகிவிட்டதா?&quot; என்று கேட்டார்."/>
        <aya index="21"
            text="&quot;அதனைக் கடுமையாக வேதனை செய்வேன்; அல்லது அதனை அறுப்பேன். இல்லையேல் அது என்னிடம் தெளிவான ஆதாரத்தைக் கொண்டு வரவேண்டும்&quot; (என்றும் கூறினார்.)"/>
        <aya index="22, 23"
            text="சிறிது நேரமே அது (வருவதற்குத்) தாமதமானது. அப்போது (அப்பறவை வந்து), &quot;நீர் அறியாத ஒரு விஷயத்தை நான் அறிந்து கொண்டேன். 'ஸபா' எனும் ஊரிலிருந்து உறுதியான செய்தியை உம்மிடம் கொண்டு வந்திருக்கிறேன். அ(வ்வூரைச் சேர்ந்த)வர்களை ஒரு பெண் ஆட்சி செய்யக் கண்டேன். அவளுக்கு ஒவ்வொரு பொருளிலிருந்தும் வழங்கப்பட்டுள்ளது. அவளுக்கு மகத்தான அரியணையும் இருக்கிறது&quot; என்று கூறியது."/>
        <aya index="24, 25"
            text="&quot;அல்லாஹ்வையன்றி சூரியனுக்கு ஸஜ்தா செய்பவர்களாக அவளையும், அவளது சமுதாயத்தினரையும் கண்டேன். அவர்களின் செயலை, அவர்களுக்கு ஷைத்தான் அலங்கரித்துக் காட்டி, அவர்களை நேரான பாதையிலிருந்து தடுத்து விட்டான். எனவே அவர்கள் அல்லாஹ்வுக்கு ஸஜ்தா செய்வதற்கான நேர்வழியைப் பெற மாட்டார்கள். அவனோ வானங்களிலும் பூமியிலும் மறைந்திருப்பவற்றை வெளிப்படுத்துபவன்; நீங்கள் மறைப்பதையும் பகிரங்கப்படுத்துவதையும் அறிபவன்&quot;"/>
        <aya index="26"
            text="&quot;அல்லாஹ், அவனைத் தவிர வணக்கத்திற்குரியவன் யாருமில்லை. (அவன்) மகத்தான அர்ஷின் இறைவன்&quot; (என்றும் கூறியது.)"/>
        <aya index="27, 28"
            text="&quot;நீ உண்மை கூறுகிறாயா? அல்லது பொய்யர்களில் இருக்கிறாயா? என்று பார்ப்போம். எனது இக்கடிதத்தைக் கொண்டு செல்! இதனை அவர்களிடம் போட்டுவிடு! பின்னர் அவர்களை விட்டும் விலகியிருந்து, அவர்கள் என்ன முடிவுக்கு வருகிறார்கள் என்பதைக் கவனி!&quot; என்று (சுலைமான்) கூறினார்."/>
        <aya index="29"
            text="&quot;பெரியோர்களே! கண்ணியமிக்க ஒரு கடிதம் என்னிடம் வழங்கப்பட்டுள்ளது&quot; என அவள் கூறினாள்."/>
        <aya index="30, 31"
            text="இது சுலைமானிடமிருந்து வந்துள்ளது. 'அளவிலா அருளாளனும், நிகரிலா அன்பாளனுமாகிய அல்லாஹ்வின் பெயரால் (தொடங்குகிறேன்). என்னிடம் ஆணவம் கொள்ளாதீர்கள்! கட்டுப்பட்டவர்களாக என்னிடம் வாருங்கள்!' என்று (அதில்) உள்ளது."/>
        <aya index="32"
            text="&quot;பெரியோர்களே! என் விஷயத்தில் எனக்குத் தீர்வு கூறுங்கள்! நீங்கள் முன்னிலையில் இல்லாமல் நான் எந்த விஷயத்தையும் தீர்மானிப்பதில்லை&quot; என்று அவள் கூறினாள்."/>
        <aya index="33"
            text="&quot;நாம் வலிமையானவர்கள்; கடுமையாகப் போரிடக் கூடியவர்கள். ஆனால் (தீர்மானிக்கும்) அதிகாரம் உம்மிடமே உள்ளது. எனவே நீர் என்ன உத்தரவிட வேண்டும் என்பதைச் சிந்தித்துக் கொள்வீராக!&quot; என அவர்கள் கூறினர்."/>
        <aya index="34, 35"
            text="&quot;ஓர் ஊருக்குள் அரசர்கள் நுழைந்தால் அதைப் பாழாக்கி விடுகின்றனர். அவ்வூரிலுள்ள கண்ணியமானவர்களை இழிந்தவர்களாக்கி விடுகின்றனர். அவ்வாறே இவர்களும் செய்வார்கள். அவர்களுக்கு நான் ஓர் அன்பளிப்பை அனுப்பிவைத்து, அத்தூதுவர்கள் என்ன பதிலுடன் திரும்புகிறார்கள் எனப் பார்க்கப் போகிறேன்&quot; என்று அவள் கூறினாள்."/>
        <aya index="36, 37"
            text="சுலைமானிடம் அ(த்தூது)வர் வந்தபோது &quot;எனக்குச் செல்வத்தின் மூலம் நீங்கள் உதவப் போகிறீர்களா? அல்லாஹ் எனக்கு வழங்கியிருப்பது, அவன் உங்களுக்குத் தந்திருப்பதைவிட மிகச் சிறந்தது. மாறாக, நீங்கள்தான் உங்கள் அன்பளிப்பில் பெருமிதம் கொள்ள வேண்டும். அவர்களிடமே திரும்பிச் செல்வீராக! அவர்களால் எதிர்த்து நிற்க முடியாதவாறு படைகளுடன் அவர்களிடம் வரவிருக்கின்றோம். அவர்களைச் சிறுமைப்படுத்தியும், கேவலப்படுத்தியும் அங்கிருந்து வெளியேற்றுவோம்&quot; என்று (சுலைமான்) கூறினார்."/>
        <aya index="38"
            text="&quot;பெரியோர்களே! அவர்கள் கட்டுப்பட்டோராக என்னிடம் வருமுன் அவளது அரியணையை உங்களில் யார் என்னிடம் கொண்டு வருவார்?&quot; என (சுலைமான்) கேட்டார்."/>
        <aya index="39"
            text="ஜின்களைச் சார்ந்த இஃப்ரீத், &quot;உமது இருப்பிடத்திலிருந்து நீர் எழுவதற்கு முன், அதனை உம்மிடம் கொண்டு வருகிறேன். அதற்கு நான் ஆற்றல்மிக்கவன்; நம்பிக்கைக்குரியவன்&quot; என்று கூறியது."/>
        <aya index="40"
            text="வேத அறிவைத் தன்னிடத்தில் கொண்டிருந்த (ஜின்) ஒன்று, &quot;நீர் கண்மூடித் திறப்பதற்கு முன் அதனை உம்மிடம் கொண்டு வருவேன்&quot; எனக் கூறியது. உடனே அந்த அரியணை தன்னருகில் இருப்பதை அவர் கண்டபோது, &quot;இது என் இறைவனின் அருட்கொடை. நான் நன்றி செலுத்துகிறேனா? அல்லது நன்றி மறக்கிறேனா? என அவன் என்னைச் சோதிப்பதற்காகவே (இதை வழங்கியுள்ளான்.) யார் நன்றி செலுத்துகிறாரோ அவர் தனக்காகவே நன்றி செலுத்துகிறார். யாரேனும் நன்றி மறந்தால் என் இறைவன் தேவைகளற்றவன்; கண்ணியமிக்கவன்&quot; என அவர் கூறினார்."/>
        <aya index="41"
            text="&quot;அவளது அரியணையைக் கண்டறிய முடியாதவாறு மாற்றி விடுங்கள்! அவள் அறிந்து கொள்கிறாளா? அல்லது அறியாதோரில் ஆகிவிடுகிறாளா என்று பார்ப்போம்&quot; எனவும் கூறினார்."/>
        <aya index="42"
            text="அவள் வந்தபோது &quot;உன் அரியணை இப்படித்தான் இருக்குமா?&quot; என்று கேட்கப்பட்டது. &quot;இது அதுபோலவே இருக்கிறது. எங்களுக்கு இதற்கு முன்பே (உங்களைப் பற்றிய) அறிவு வழங்கப்பட்டு விட்டது. எனவே நாங்கள் கட்டுப்பட்டோராக ஆகிவிட்டோம்&quot; என்று அவள் கூறினாள்."/>
        <aya index="43"
            text="அல்லாஹ்வையன்றி அவள் எதை வணங்கிக் கொண்டிருந்தாளோ அதுவே (இறைநம்பிக்கை கொள்வதை விட்டும்) அவளைத் தடுத்தது. அவள் இறைமறுப்பாளர்களின் கூட்டத்தில் இருந்தாள்."/>
        <aya index="44"
            text="&quot;இந்த அரண்மனைக்குள் செல்!&quot; என்று அவளிடம் கூறப்பட்டது. அவள் அதைக் கண்டதும் அதனைத் தடாகம் என நினைத்து, (கீழாடையை விலக்கி) தன் கெண்டைக் கால்களை வெளிப்படுத்தினாள். &quot;இது பளபளக்கும் கண்ணாடிகளால் சமதளமாக்கப்பட்ட மாளிகை&quot; என அவர் கூறினார். &quot;என் இறைவனே! எனக்கே நான் அநியாயம் செய்து விட்டேன். சுலைமானுடன் சேர்ந்து நானும் அகிலங்களின் இறைவனான அல்லாஹ்வுக்குக் கட்டுப்பட்டு விட்டேன்&quot; என்று அவள் கூறினாள்."/>
        <aya index="45"
            text="ஸமூது சமுதாயத்திற்கு, &quot;அல்லாஹ்வை வணங்குங்கள்!&quot; என்று (கூறுமாறு) அவர்களின் சகோதரர் ஸாலிஹைத் தூதராக அனுப்பினோம். அப்போது அவர்கள் தர்க்கித்துக் கொள்ளும் இரு பிரிவுகளாகி விட்டனர்."/>
        <aya index="46"
            text="&quot;என் சமுதாயத்தினரே! நன்மைக்கு முன் தீமையை ஏன் விரைந்து தேடுகிறீர்கள்? நீங்கள் அருள் செய்யப்படுவதற்காக அல்லாஹ்விடம் பாவ மன்னிப்புக் கோர மாட்டீர்களா?&quot; என்று கூறினார்."/>
        <aya index="47"
            text="&quot;உம்மையும் உம்முடன் இருப்பவர்களையும் கெட்ட சகுனமாகக் கருதுகிறோம்&quot; என அவர்கள் கூறினர். &quot;நீங்கள் கெட்ட சகுனமாகக் கருதுவது அல்லாஹ்விடம் உள்ளது. மேலும், நீங்கள் சோதிக்கப்படும் சமுதாயமாக இருக்கிறீர்கள்&quot; என அவர் பதிலளித்தார்."/>
        <aya index="48"
            text="அந்நகரில் ஒன்பது பேர் கொண்ட குழுவினர் இருந்தனர். அவர்கள் பூமியில் குழப்பம் விளைவித்தனர்; சீர்திருத்தம் செய்யவில்லை."/>
        <aya index="49"
            text="&quot;அவரையும், அவரது குடும்பத்தினரையும் இரவில் தாக்கி விடுவோம். பின்னர், அவரது பொறுப்பாளரிடம் 'அவரது குடும்பத்தினர் அழிக்கப்பட்டதை நாங்கள் பார்க்கவில்லை. நாங்கள் உண்மையாளர்களே!' எனக் கூறி விடுவோம்&quot; என்று அல்லாஹ்வின்மீது சத்தியம் செய்து (தமக்குள்) பேசிக் கொண்டனர்."/>
        <aya index="50"
            text="அவர்கள் பலமாகச் சூழ்ச்சி செய்தனர். அவர்கள் அறியாத விதத்தில் நாமும் பலமாக சூழ்ச்சி செய்தோம்."/>
        <aya index="51"
            text="அவர்களின் சூழ்ச்சியின் முடிவு எப்படி ஆனது என்பதைக் கவனிப்பீராக! அவர்களையும் அவர்களின் கூட்டத்தார் அனைவரையும் அடியோடு அழித்தோம்."/>
        <aya index="52"
            text="இவை, அவர்கள் அநியாயம் செய்ததால் அடியோடு வீழ்ந்து கிடக்கும் அவர்களின் வீடுகளாகும். அறிந்து கொள்ளும் சமுதாயத்திற்கு இதில் படிப்பினை உள்ளது."/>
        <aya index="53" text="இறைநம்பிக்கை கொண்டு, இறையச்சத்துடன் இருந்தவர்களைக் காப்பாற்றினோம்."/>
        <aya index="54"
            text="லூத், தமது சமுதாயத்தினரிடம், &quot;நீங்கள் பார்த்துக் கொண்டே மானக்கேடான காரியத்தைச் செய்கிறீர்களா?&quot; எனக் கூறியதை நினைவூட்டுவீராக!"/>
        <aya index="55"
            text="&quot;நீங்கள் பெண்களை விட்டுவிலகி, ஆண்களிடம் இச்சைக்காகச் செல்கிறீர்களா? மேலும் நீங்கள் அறிவில்லாத கூட்டமாக இருக்கிறீர்கள்&quot; (என்றும் கூறினார்.)"/>
        <aya index="56"
            text="&quot;உங்கள் ஊரிலிருந்து லூத்தின் குடும்பத்தாரை வெளியேற்றுங்கள்! இவர்களோ அப்பழுக்கற்ற மனிதர்கள்&quot; என்று கூறியதைத் தவிர (வேறெதுவும்) அவரது சமுதாயத்தினரின் பதிலாக இருக்கவில்லை."/>
        <aya index="57"
            text="அவரையும், அவரது குடும்பத்தினைரையும் காப்பாற்றினோம். அவரது மனைவியைத் தவிர. அவள் (வேதனையில்) தங்கி விடுவோரில் உள்ளவள் எனத் தீர்மானித்து விட்டோம்."/>
        <aya index="58"
            text="அவர்கள்மீது (கல்) மழையைப் பொழிந்தோம். எச்சரிக்கப் பட்டோருக்கான அம்மழை மிகவும் கெட்டது."/>
        <aya index="59"
            text="&quot;அல்லாஹ்வுக்கே எல்லாப் புகழும்! அவன் தேர்ந்தெடுத்த அவனது அடியார்கள்மீது ஸலாம் உண்டாகட்டும்! அல்லாஹ் சிறந்தவனா? அல்லது அவர்கள் இணையாக்குபவையா?&quot; என்று கேட்பீராக!"/>
        <aya index="60"
            text="(அவர்கள் இணையாக்குபவை சிறந்தவையா?) அல்லது வானங்களையும் பூமியையும் படைத்து, உங்களுக்காக வானிலிருந்து தண்ணீரை இறக்கினானே அவனா? அதன் மூலம் வளங்கொழிக்கும் தோட்டங்களை உண்டாக்கினோம். அவற்றில் மரங்களை முளைக்கச் செய்ய உங்களால் முடியாது. அல்லாஹ்வுடன் வேறு கடவுள் இருக்கிறானா? எனினும் அவர்கள் (இறைவனுக்குப் படைப்பினங்களைச்) சமமாக்கும் கூட்டமாகவே இருக்கின்றனர்."/>
        <aya index="61"
            text="(அவர்கள் இணையாக்குபவை சிறந்தவையா?) அல்லது பூமியை வாழ்விடமாக்கி, அதற்கிடையே ஆறுகளை ஏற்படுத்தி, அதற்கு உறுதிமிக்க மலைகளையும் அமைத்து, இரண்டு கடல்களுக்கிடையே தடுப்பையும் ஏற்படுத்தியவனா? அல்லாஹ்வுடன் வேறு கடவுள் இருக்கிறானா? எனினும் அவர்களில் அதிகமானோர் அறிந்து கொள்வதில்லை."/>
        <aya index="62"
            text="(அவர்கள் இணையாக்குபவை சிறந்தவையா?) அல்லது துன்பத்திற்கு உள்ளானவன் பிரார்த்திக்கும்போது அவனுக்குப் பதிலளித்து, அத்துன்பத்தை நீக்கி, பூமியில் உங்களைத் தலைமுறைகளாக ஆக்கியவனா? அல்லாஹ்வுடன் வேறு கடவுள் இருக்கிறானா? நீங்கள் குறைவாகவே படிப்பினை பெறுகிறீர்கள்.371"/>
        <aya index="63"
            text="(அவர்கள் இணையாக்குபவை சிறந்தவையா?) அல்லது தரைத்தளத்திலும், கடலின் இருள்களிலும் உங்களுக்கு வழிகாட்டுபவனா? மேலும், (மழையெனும்) தனது அருளுக்கு முன் நற்செய்தியாகக் காற்றுகளை அனுப்புபவனா? அல்லாஹ்வுடன் வேறு கடவுள் இருக்கிறானா? அவர்கள் இணையாக்குவதை விட்டும் அல்லாஹ் உயர்ந்தவன்."/>
        <aya index="64"
            text="(அவர்கள் இணையாக்குபவை சிறந்தவையா?) அல்லது படைப்பைத் துவக்கி, (அது அழிந்த) பின்னர் அதை மறுபடியும் படைப்பவனா? மேலும், வானத்திலிருந்தும், பூமியிலிருந்தும் உங்களுக்கு உணவளிப்பவனா? அல்லாஹ்வுடன் வேறு கடவுள் இருக்கிறானா? &quot;நீங்கள் உண்மையாளர்களாக இருந்தால் உங்கள் ஆதாரத்தைக் கொண்டு வாருங்கள்!&quot; என்று (நபியே!) கேட்பீராக!"/>
        <aya index="65"
            text="&quot;அல்லாஹ்வையன்றி வானங்களிலும் பூமியிலும் உள்ள எவரும் மறைவானதை அறிய மாட்டார்கள்; தாம் எப்போது (உயிர்ப்பித்து) எழுப்பப்படுவோம் என்பதையும் அறிய மாட்டார்கள்&quot; என்று கூறுவீராக!"/>
        <aya index="66"
            text="எனினும், மறுமை பற்றிய அவர்களின் அறிவு கீழ்நிலைக்குச் சென்றுவிட்டது. இன்னும், அதில் சந்தேகத்திலேயே உள்ளனர். மேலும் அவ்விஷயத்தில் குருடர்களாகவே இருக்கின்றனர்."/>
        <aya index="67, 68"
            text="&quot;நாமும் நம் முன்னோர்களும் (மண்ணோடு) மண்ணாக ஆகிவிட்டாலும் (உயிர்ப்பித்து) எழுப்பப்படுவோமா? இதுவே நமக்கும், இதற்கு முன்பு நம் முன்னோருக்கும் வாக்களிக்கப்பட்டது. இது முன்னோரின் கட்டுக் கதைகளைத் தவிர வேறில்லை&quot; என இறைமறுப்பாளர்கள் கூறுகின்றனர்."/>
        <aya index="69"
            text="&quot;நீங்கள் பூமியில் பயணித்து, குற்றவாளிகளின் முடிவு எப்படி இருந்தது என்பதைக் கவனியுங்கள்!&quot; என்று கூறுவீராக!"/>
        <aya index="70"
            text="அவர்களைப் பற்றிக் கவலைப்படாதீர்! அவர்களின் சூழ்ச்சிகளால் மனநெருக்கடிக்கு ஆளாகி விடாதீர்!"/>
        <aya index="71"
            text="&quot;நீங்கள் உண்மையாளர்களாக இருந்தால், இந்த வாக்குறுதி எப்போது (நிகழும்?)&quot; என அவர்கள் கேட்கின்றனர்."/>
        <aya index="72"
            text="&quot;நீங்கள் அவசரப்படுபவற்றில் சில (வேதனை) உங்களை வந்தடைந்து விடலாம்&quot; என்று கூறுவீராக!"/>
        <aya index="73"
            text="மனிதர்கள்மீது உமது இறைவன் அருளுடையவன். எனினும் அவர்களில் பெரும்பாலோர் நன்றி செலுத்த மாட்டார்கள்."/>
        <aya index="74"
            text="அவர்களின் உள்ளங்கள் மறைப்பதையும், பகிரங்கப்படுத்துவதையும் உமது இறைவன் நன்கறிவான்."/>
        <aya index="75"
            text="வானத்திலும், பூமியிலும் மறைந்துள்ளவை யாவும் தெளிவான பதிவேட்டில் உள்ளன."/>
        <aya index="76"
            text="இந்தக் குர்ஆன், இஸ்ராயீலின் வழித்தோன்றல்கள் கருத்து வேறுபாடு கொண்டவற்றில் அதிகமானவற்றை அவர்களுக்கு எடுத்துரைக்கிறது."/>
        <aya index="77" text="இது, இறைநம்பிக்கையாளர்களுக்கு நேர்வழியும் அருளுமாகும்."/>
        <aya index="78"
            text="உமது இறைவன், தனது முடிவின்படி அவர்களுக்கிடையில் தீர்ப்பளிப்பான். அவன் மிகைத்தவன்; நன்கறிந்தவன்."/>
        <aya index="79"
            text="அல்லாஹ்வின் மீதே நம்பிக்கை வைப்பீராக! நீர்தான் தெளிவான உண்மையில் இருக்கிறீர்."/>
        <aya index="80"
            text="(நபியே!) மரணித்தோரைச் செவியேற்கச் செய்ய உம்மால் முடியாது. செவிடர்கள் புறக்கணித்துத் திரும்பிச் செல்லும்போது அவர்களையும் உம்மால் (உமது) அழைப்பை செவியேற்கச் செய்ய முடியாது."/>
        <aya index="81"
            text="நீர் குருடர்களையும் அவர்களின் வழிகேட்டிலிருந்து (வெளியேற்றி) நேர்வழியில் செலுத்துபவராக இல்லை. நமது வசனங்களை நம்பி, முஸ்லிம்களாக இருப்பவர்களையே உம்மால் செவியேற்கச் செய்ய இயலும்."/>
        <aya index="82"
            text="(மறுமை பற்றிய) வாக்கு அவர்கள்மீது நிகழும்போது, பூமியில் அவர்களுக்காக ஒரு பிராணியை வெளிப்படுத்துவோம். அவர்களிடம் அது, 'மக்கள் நம் வசனங்களில் உறுதி கொள்ளாமல் இருந்தார்கள்' என்பதை எடுத்துரைக்கும்.372"/>
        <aya index="83"
            text="ஒவ்வொரு சமுதாயத்திலும் நமது வசனங்களைப் பொய்யெனக் கூறிய கூட்டத்தினரை அந்நாளில் நாம் ஒன்றுதிரட்டுவோம். அப்போது அவர்கள் அணிகளாக்கப்படுவார்கள்."/>
        <aya index="84"
            text="முடிவில், அவர்கள் (இறைவனிடம்) வரும்போது, &quot;எனது வசனங்களை முழுமையாக அறிந்து கொள்ளாமல் அவற்றைப் பொய்யெனக் கூறினீர்களா? அல்லது என்ன செய்து கொண்டிருந்தீர்கள்?&quot; என அவன் கேட்பான்."/>
        <aya index="85"
            text="அவர்கள் அநியாயம் செய்ததால் அவர்கள்மீது (நமது) வாக்கு உறுதியாகிவிட்டது. அப்போது அவர்களால் பேச முடியாது."/>
        <aya index="86"
            text="நாமே அவர்கள் மனநிம்மதி பெறுவதற்காக இரவையும், பார்ப்பதற்குரியதாகப் பகலையும் ஆக்கினோம் என்பதை அவர்கள் சிந்திக்கவில்லையா? இறைநம்பிக்கை கொள்ளும் சமுதாயத்திற்கு இதில் சான்றுகள் உள்ளன."/>
        <aya index="87"
            text="ஸூர் ஊதப்படும் நாளில் அல்லாஹ் நாடியவர்களைத் தவிர வானங்களில் உள்ளவர்களும், பூமியில் உள்ளவர்களும் திடுக்கிட்டு விடுவார்கள். அனைவரும் பணிந்தோராக அவனிடம் வருவார்கள்.373"/>
        <aya index="88"
            text="நீர் மலைகளைக் காண்கிறீர். அவற்றை உறுதியானவை என எண்ணுகிறீர். (அந்நாளில்) அவை மேகம் நகர்வதைப் போன்று நகர்ந்து செல்லும். (இது) ஒவ்வொன்றையும் நன்கு கட்டமைத்த அல்லாஹ்வின் செயலாகும். நீங்கள் செய்வதை அவன் நன்கறிந்தவன்."/>
        <aya index="89"
            text="நன்மையைக் கொண்டு வருவோருக்கு அதைவிடச் சிறந்தது உண்டு. அவர்கள் அந்நாளின் திகிலை விட்டும் அச்சமற்று இருப்பார்கள்."/>
        <aya index="90"
            text="தீமையைக் கொண்டு வருவோர் நரகத்தில் முகம் குப்புற வீசப்படுவார்கள். நீங்கள் செய்தவற்றுக்காகவே தவிர (வேறெதற்கும்) கூலி வழங்கப்படுகிறீர்களா?"/>
        <aya index="91, 92"
            text="&quot;இந்த (மக்கா) நகரின் இறைவனை வணங்குமாறு நான் பணிக்கப்பட்டுள்ளேன். அவனே இ(ந்நகரத்)தைப் புனிதமாக்கினான். ஒவ்வொரு பொருளும் அவனுக்கே உரியது. நான் முஸ்லிம்களில் ஒருவனாக ஆகி விடுமாறும், குர்ஆனை எடுத்துரைக்குமாறும் பணிக்கப்பட்டுள்ளேன்&quot; (என்று கூறுவீராக!) நேர்வழியில் செல்பவர் தனக்காகவே நேர்வழியில் செல்கிறார். யாரேனும் வழிகேட்டில் சென்றால், 'நான் எச்சரிப்பவர்களில் உள்ளவன்தான்!' என்று கூறி விடுவீராக!374"/>
        <aya index="93"
            text="&quot;அல்லாஹ்வுக்கே எல்லாப் புகழும்!&quot; என்று கூறுவீராக! அவன், தன் சான்றாதாரங்களை உங்களுக்குக் காட்டுவான். அப்போது அவற்றை நீங்கள் அறிந்து கொள்வீர்கள். நீங்கள் செய்வதைப் பற்றி உமது இறைவன் கவனமற்றவனாக இல்லை."/>
    </sura>
    <sura index="28" name="">
        <aya index="1" text="தா, ஸீம், மீம்."/>
        <aya index="2" text="இவை தெளிவான வேதத்தின் வசனங்களாகும்."/>
        <aya index="3"
            text="இறைநம்பிக்கை கொள்ளும் சமுதாயத்திற்காக, மூஸா மற்றும் ஃபிர்அவ்னின் செய்தியை உண்மையுடன் உமக்கு எடுத்துரைக்கிறோம்."/>
        <aya index="4"
            text="ஃபிர்அவ்ன் அப்பூமியில் கர்வம் கொண்டான். அங்கிருந்தவர்களைப் பல பிரிவினராக்கி, அவர்களில் ஒருசாராரைப் பலவீனப்படுத்தினான். (எவ்வாறெனில்) அவர்களின் ஆண்குழந்தைகளை அறுத்துக் கொன்று, பெண்களை உயிருடன் வாழவிட்டான். அவன் குழப்பம் விளைவிப்போரில் ஒருவனாக இருந்தான்."/>
        <aya index="5"
            text="அப்பூமியில் பலவீனமாக்கப்பட்டோருக்கு நாம் அருள்புரிவதற்கும், அவர்களைத் தலைவர்களாக ஆக்கவும், (அப்பூமிக்குச்) சொந்தக்காரர்களாக ஆக்கவும் விரும்பினோம்."/>
        <aya index="6"
            text="அப்பூமியில் அவர்களுக்கு ஆட்சியதிகாரத்தை வழங்குவதற்கும், அவர்கள் விஷயத்தில் ஃபிர்அவ்ன், ஹாமான் மற்றும் அவ்விருவரின் படையினர் எதை அஞ்சிக் கொண்டிருந்தார்களோ அதை அவர்களுக்குக் காட்டுவதற்கும் (விரும்பினோம்.)"/>
        <aya index="7"
            text="மூஸாவின் தாயாரிடம், &quot;இவருக்குப் பாலூட்டுவீராக! நீர் இவர் விஷயத்தில் பயந்தால் அவரை(ப் பெட்டியில் வைத்து)க் கடலில் போட்டு விடுவீராக! பயப்படாதீர்! கவலையும் கொள்ளாதீர். அவரை மீண்டும் உம்மிடம் கொண்டு வந்து சேர்ப்போம். அவரைத் தூதர்களில் ஒருவராக்குவோம்&quot; என்று அறிவித்தோம்."/>
        <aya index="8"
            text="அவர் தங்களுக்கு எதிரியாகவும், துக்கமாகவும் ஆவதற்காகவே ஃபிர்அவ்னின் குடும்பத்தினர் அவரைக் கண்டெடுத்தனர். ஃபிர்அவ்னும், ஹாமானும், அவர்களின் படையினரும் (இவ்விஷயத்தில்) தவறிழைத்தோராகி விட்டனர்."/>
        <aya index="9"
            text="&quot;(இக்குழந்தை) எனக்கும், உமக்கும் கண்குளிர்ச்சியாவார். இவரைக் கொன்று விடாதீர்கள்! இவர் நமக்குப் பயனளிக்கலாம். அல்லது இவரை நாம் மகனாக எடுத்துக் கொள்ளலாம்&quot; என ஃபிர்அவ்னின் மனைவி கூறினார். அவர்கள் (அதன் விளைவை) அறியாதவர்களாக இருந்தனர்."/>
        <aya index="10"
            text="மூஸாவுடைய தாயாரின் உள்ளம் வெறுமையாகி விட்டது. அவரது உள்ளத்தை நாம் உறுதிப்படுத்தியிருக்காவிட்டால் அ(ந்த ரகசியத்)தை வெளிப்படுத்த முனைந்திருப்பார். அவர் இறைநம்பிக்கையாளரில் ஒருவராக ஆவதற்காகவே (இவ்வாறு உறுதிப்படுத்தினோம்.)"/>
        <aya index="11"
            text="அவர், அக்குழந்தையின் சகோதரியிடம் &quot;அக்குழந்தையைப் பின்தொடர்ந்து செல்!&quot; என்று கூறினார். எனவே அவர்கள் அறியாதவாறு அவள் தூரத்திலிருந்து குழந்தையைப் பார்த்துக் கொண்டிருந்தாள்."/>
        <aya index="12"
            text="&quot;பாலூட்டும் பெண்களிடமிருந்து (பால் அருந்தாதவாறு) ஏற்கனவே அவரைத் தடுத்து விட்டோம். &quot;உங்களுக்காக இவரைப் பராமரிக்கும் ஒரு வீட்டாரைப் பற்றி உங்களுக்கு நான் அறிவிக்கவா? அவர்கள் இவருக்கு நன்மையை நாடுவார்கள்&quot; என்று கூறினாள்."/>
        <aya index="13"
            text="அவரது தாயாரின் கண்கள் குளிர்ச்சியடைவதற்கும், கவலைப் படாதிருக்கவும், அல்லாஹ்வின் வாக்கு உண்மையானது என்பதை அறிந்து கொள்வதற்கும் அவரிடமே மூஸாவைத் திருப்பிக் கொடுத்தோம். எனினும் அவர்களில் அதிகமானோர் அறிந்து கொள்வதில்லை."/>
        <aya index="14"
            text="அவர் பருவ வயதை அடைந்து, பக்குவமுற்றதும் அவருக்குக் ஞானத்தையும், கல்வியறிவையும் வழங்கினோம். இவ்வாறே நன்மை செய்வோருக்குக் கூலி வழங்குவோம்."/>
        <aya index="15"
            text="அவ்வூர்வாசிகள் கவனமின்றி இருந்தபோது அவ்வூருக்குச் சென்றார். அங்கு இருவர் சண்டையிட்டுக் கொண்டிருப்பதைக் கண்டார். (அதில்) ஒருவன் மூஸாவின் சமுதாயத்தைச் சார்ந்தவன். மற்றொருவன் அவரது பகைவரில் உள்ளவன். அப்போது அவரது சமுதாயத்தைச் சார்ந்தவன் அவரது பகைவனுக்கு எதிராக அவரிடம் உதவி தேடினான். அவனை மூஸா ஒரு குத்து விட்டார். அவனது காரியத்தை முடித்து விட்டார். &quot;இது ஷைத்தானின் செயல். அவன் பகிரங்கமாக வழிகெடுக்கும் எதிரியாவான்&quot; என்றார்."/>
        <aya index="16"
            text="&quot;என் இறைவனே! எனக்கே நான் அநியாயம் செய்து விட்டேன். எனவே என்னை மன்னிப்பாயாக!&quot; என்று பிரார்த்தித்தார். அவரை அவன் மன்னித்தான். அவனே மன்னிப்புமிக்கவன்; நிகரிலான அன்பாளன்."/>
        <aya index="17"
            text="&quot;என் இறைவனே! நீ என்மீது அருள்புரிந்த காரணத்தால் (இனி) குற்றவாளிகளுக்கு உதவி செய்பவனாக இருக்கவே மாட்டேன்&quot; என்று கூறினார்."/>
        <aya index="18"
            text="அவர் அந்நகரத்தில் (என்ன நடக்குமோ என) எதிர்பார்த்தவராகப் பயந்து கொண்டிருந்தார். அப்போது, முன்தினம் அவரிடம் உதவி தேடியவன் (மீண்டும்) அவரை உதவிக்கு அழைத்தான். &quot;நீ பகிரங்கமான வழிகேடன்தான்&quot; என அவனிடம் மூஸா கூறினார்."/>
        <aya index="19"
            text="இருவருக்கும் எதிரியாக இருந்தவனை அவர் பிடிக்க எண்ணிய போது &quot;மூஸாவே! நேற்று நீர் ஒருவனைக் கொன்றது போல் என்னையும் கொல்ல நினைக்கிறீரா? நீர் இப்பூமியில் அராஜகம் செய்பவராக இருக்கவே விரும்புகிறீர். நீர் இணக்கம் ஏற்படுத்துபவராக இருக்க விரும்பவில்லை&quot; என்று அவன் கூறினான்."/>
        <aya index="20"
            text="அந்நகரின் எல்லைப்புறத்திலிருந்து ஒரு மனிதர் விரைந்து வந்து, &quot;மூஸாவே! உம்மைக் கொல்வதற்குப் பிரமுகர்கள் ஆலோசனை செய்கின்றனர். எனவே, நீர் வெளியேறி விடுவீராக! நான் உமக்கு நல்லதையே நாடுகிறேன்&quot; என்று கூறினார்."/>
        <aya index="21"
            text="எனவே அவர் (என்ன நடக்குமோ என) எதிர்பார்த்தவராகப் பயந்து அங்கிருந்து வெளியேறினார். &quot;என் இறைவனே! அநியாயக்காரக் கூட்டத்திடமிருந்து என்னைக் காப்பாற்றுவாயாக!&quot; என இறைஞ்சினார்."/>
        <aya index="22"
            text="அவர் மத்யன் நகரை நோக்கிச் சென்றபோது &quot;என் இறைவன் எனக்கு நேரான வழியைக் காட்டலாம்&quot; என்று கூறினார்."/>
        <aya index="23"
            text="மத்யன் நகரிலுள்ள நீர்நிலைக்கு அவர் வந்தபோது அங்கு மக்களில் ஒரு கூட்டத்தினர் (கால்நடைகளுக்கு) நீர் புகட்டிக் கொண்டிருப்பதைக் கண்டார். அவர்களுக்கு அப்பால் பெண்களிருவர் (தமது கால்நடைகளைத்) தடுத்து வைத்திருப்பதையும் கண்டார். &quot;உங்கள் இருவரின் விஷயம் என்ன?&quot; என்று அவர் கேட்டார். &quot;மேய்ப்பர்கள் திரும்பிச் செல்லும் வரை எங்களால் நீர்புகட்ட முடியாது. எங்கள் தந்தையோ மிக வயதானவர்&quot; என அவ்விருவரும் கூறினர்."/>
        <aya index="24"
            text="எனவே, அவர் அவ்விருவருக்காகவும் (கால்நடைகளுக்கு) நீர் புகட்டினார். பிறகு நிழலுக்குத் திரும்பி &quot;என் இறைவனே! நீ என்மீது இறக்கியருளும் நன்மையில் நான் தேவையுடையவனாக இருக்கிறேன்&quot; என்று கூறினார்."/>
        <aya index="25"
            text="அவ்விருவரில் ஒரு பெண் அவரிடம் வெட்கத்துடன் நடந்து வந்து, &quot;நீர் எங்களுக்காகத் தண்ணீர் புகட்டியதற்கான கூலியை வழங்குவதற்காக என் தந்தை உம்மை அழைக்கிறார்&quot; என்று கூறினாள். அவரிடம் வந்து, நடந்த நிகழ்வுகளை அவர் எடுத்துரைத்தபோது &quot;பயப்படாதீர்! அநியாயக்காரக் கூட்டத்தை விட்டும் நீர் தப்பித்து விட்டீர்&quot; என்று கூறினார்."/>
        <aya index="26"
            text="&quot;என் தந்தையே! இவரைப் பணியமர்த்திக் கொள்வீராக! நீர் பணியமர்த்துபவரில் சிறந்தவர் யாரெனில் வலிமையானவராகவும், நம்பிக்கைக்குரியவராகவும் இருப்பவர்தான்&quot; என அவ்விருவரில் மற்றொரு பெண் கூறினாள்."/>
        <aya index="27"
            text="&quot;நீர் என்னிடம் எட்டு ஆண்டுகள் வேலை செய்ய வேண்டும் என்ற அடிப்படையில் எனது இவ்விரு மகள்களில் ஒரு பெண்ணை உமக்கு மணமுடித்துத் தர விரும்புகிறேன். நீர் பத்து ஆண்டுகளைப் பூர்த்தி செய்தால் உமது விருப்பம். உமக்குச் சிரமமளிக்க நான் விரும்பவில்லை. அல்லாஹ் நாடினால் என்னை நல்லோரில் உள்ளவராகக் காண்பீர்&quot; என்று அவர் கூறினார்."/>
        <aya index="28"
            text="&quot;இதுவே எனக்கும், உமக்குமிடையே உள்ளதாகும். இவ்விரு தவணைகளில் எதை நான் நிறைவேற்றினாலும் என்மீது எந்தக் குற்றமுமில்லை. நாம் பேசிக்கொண்டதற்கு அல்லாஹ்வே சாட்சியாளன்&quot; என்று (மூஸா) கூறினார்.375"/>
        <aya index="29"
            text="அந்தத் தவணையைப் பூர்த்தியாக்கிவிட்டு மூஸா தமது குடும்பத்துடன் புறப்பட்டபோது, தூர் மலையின் அருகில் ஒரு நெருப்புத் தழலைக் கண்டு, &quot;காத்திருங்கள்! நான் ஒரு நெருப்பைக் காண்கிறேன். அங்கிருந்து ஏதேனும் செய்தியையோ அல்லது நீங்கள் குளிர் காய்வதற்காக ஒரு தீப்பந்தத்தையோ உங்களிடம் கொண்டு வருவேன்&quot; என்று தமது குடும்பத்தாரிடம் கூறினார்."/>
        <aya index="30"
            text="அவர் அங்கு வந்தபோது, பாக்கியம் பெற்ற பகுதியில் வலதுபுறப் பள்ளத்தாக்கின் ஓரத்திலுள்ள ஒரு மரத்திலிருந்து &quot;மூஸாவே! நானே அகிலங்களின் இறைவனாகிய அல்லாஹ்&quot; என அழைக்கப்பட்டார்."/>
        <aya index="31"
            text="&quot;உமது கைத்தடியைப் போடுவீராக!&quot; (என்று கூறப்பட்டது.) அது பாம்புபோல் நெளிவதைக் கண்டதும், அவர் திரும்பிப் பார்க்காமல் புறங்காட்டி ஓடினார். &quot;மூஸாவே! முன்னோக்கி வருவீராக! பயப்படாதீர்! நீர் பாதுகாப்பாக இருக்கிறீர்&quot;"/>
        <aya index="32"
            text="&quot;உமது கையை உம் சட்டையின் கழுத்துப் பகுதி வழியாக நுழைப்பீராக! மாசற்ற வெண்மையாக அது வெளிப்படும். பயப்படும் நேரத்தில் உமது இரு கைகளையும் உம்மு(டைய விலாப்புறத்து)டன் சேர்த்துக் கொள்வீராக! இவை ஃபிர்அவ்னுக்காகவும், அவனது பிரமுகர்களுக்காகவும் உம் இறைவனிடமிருந்து வந்துள்ள இரண்டு சான்றுகள். அவர்கள் பாவம் செய்யும் கூட்டத்தினராகவே உள்ளனர்."/>
        <aya index="33, 34"
            text="&quot;என் இறைவனே! நான் அவர்களில் ஒருவரைக் கொலை செய்து விட்டேன். எனவே அவர்கள் என்னைக் கொன்று விடுவார்கள் என்று பயப்படுகிறேன். என் சகோதரர் ஹாரூன். அவர் என்னைவிடத் தெளிவாகப் பேசுபவர். அவரை என்னுடன் உதவியாளராக அனுப்புவாயாக! அவர் என்னை உண்மைப்படுத்துவார். அவர்கள் என்னைப் பொய்யரெனக் கூறுவார்கள் என நான் பயப்படுகிறேன்&quot; என்று (மூஸா) கூறினார்."/>
        <aya index="35"
            text="&quot;உமது சகோதரர் மூலம் உம் தோள்களைப் பலப்படுத்துவோம். உங்கள் இருவருக்கும் ஆதாரத்தை வழங்குவோம். எனவே நமது சான்றுகளின் காரணமாக அவர்களால் உங்களை நெருங்க முடியாது. நீங்கள் இருவரும், உங்களைப் பின்பற்றியோருமே வெற்றியடைவீர்கள்&quot; என (இறைவன்) கூறினான்."/>
        <aya index="36"
            text="அவர்களிடம் நமது தெளிவான சான்றுகளுடன் மூஸா வந்தபோது &quot;இது இட்டுக்கட்டப்பட்ட சூனியத்தைத் தவிர வேறில்லை. முன்சென்ற நமது முன்னோரிடமிருந்து நாம் இதைக் கேள்விப்பட்டதும் இல்லை&quot; என்று அவர்கள் கூறினர்."/>
        <aya index="37"
            text="&quot;என் இறைவன், தன்னிடமிருந்து நேர்வழியைக் கொண்டு வந்திருப்பவர் யார் என்பதையும், மறுமையின் முடிவு யாருக்குச் சாதகமாக அமையும் என்பதையும் நன்கறிந்தவன். அநியாயக்காரர்கள் வெற்றிபெற மாட்டார்கள்&quot; என்று மூஸா கூறினார்."/>
        <aya index="38"
            text="&quot;பெரியோர்களே! உங்களுக்கு என்னைத் தவிர வேறு கடவுள் இருப்பதாக எனக்குத் தெரியவில்லை. ஹாமானே! நான் மூஸாவின் இறைவனைக் காண்பதற்காக, களிமண்மீது நெருப்பை மூட்டி(ச் செங்கலாக்கி), எனக்கோர் உயர்ந்த மாளிகையைக் கட்டித் தருவாயாக! அவரைப் பொய்யரென்றே கருதுகிறேன்&quot; என ஃபிர்அவ்ன் கூறினான்."/>
        <aya index="39"
            text="அவனும், அவனது படையினரும் பூமியில் நியாயமின்றிக் கர்வம் கொண்டனர். மேலும் அவர்கள் நம்மிடம் திரும்பக் கொண்டுவரப்பட மாட்டார்கள் என்றும் எண்ணிக் கொண்டனர்."/>
        <aya index="40"
            text="எனவே அவனையும், அவனது படையினரையும் பிடித்தோம். அவர்களைக் கடலில் வீசினோம். அநியாயக்காரர்களின் முடிவு எவ்வாறு இருந்தது என்பதைக் கவனிப்பீராக!"/>
        <aya index="41"
            text="அவர்களை நரகத்தை நோக்கி அழைக்கும் தலைவர்களாக ஆக்கினோம். அவர்கள் மறுமை நாளில் உதவி செய்யப்பட மாட்டார்கள்."/>
        <aya index="42"
            text="அவர்களை இவ்வுலகில் சாபம் பின்தொடருமாறு செய்தோம். அவர்கள் மறுமை நாளில் பழிக்கப்பட்டவர்களில் இருப்பார்கள்"/>
        <aya index="43"
            text="முந்தைய தலைமுறையினரை நாம் அழித்த பிறகு மூஸாவுக்கு வேதத்தை வழங்கினோம். (அது) மக்களுக்குச் சான்றுகளாகவும், நேர்வழியாகவும், அருளாகவும் இருந்தது. இதனால் அவர்கள் படிப்பினை பெறலாம்."/>
        <aya index="44"
            text="(நபியே!) மூஸாவுக்கு நாம் கட்டளைகளை விதியாக்கியபோது (தூர் மலை எனும்) மேற்குப் பகுதியில் நீர் இருக்கவில்லை. பார்த்துக் கொண்டிருந்தோரிலும் நீர் இருக்கவில்லை."/>
        <aya index="45"
            text="எனினும் (அதற்குப் பின்) பல தலைமுறையினரைத் தோற்றுவித்தோம். அவர்களுக்கு வாழ்நாளும் நீண்டிருந்தது. நீர் மத்யன்வாசிகளுக்கு நமது வசனங்களை எடுத்துரைப்பவராக அவர்களுடன் தங்கியிருக்கவில்லை. எனினும், நாமே தூதர்களை அனுப்புவோராக இருந்தோம்."/>
        <aya index="46"
            text="(மூஸாவை) நாம் அழைத்தபோது தூர் மலையின் அருகில் நீர் இருக்கவில்லை. எனினும் உமக்கு முன்பு எச்சரிப்பவர் வராத ஒரு சமுதாயத்தை நீர் எச்சரிப்பதற்காக உமது இறைவனின் அருளாகவே (இதைக் கூறுகிறோம்.) இதனால் அவர்கள் படிப்பினை பெறலாம்."/>
        <aya index="47"
            text="அவர்களின் கைகள் செய்த (தீய) செயல்களால் அவர்களுக்குத் துன்பம் நேர்ந்தால், &quot;எங்கள் இறைவனே! எங்களுக்கு ஒரு தூதரை அனுப்பியிருக்கக் கூடாதா? அவ்வாறாயின் உனது வசனங்களைப் பின்பற்றி, இறைநம்பிக்கையாளர்களில் ஆகியிருப்போம்&quot; என்று அவர்கள் கூறாதிருப்பதற்காகவே (உம்மை அவர்களுக்குத் தூதராக அனுப்பினோம்.)"/>
        <aya index="48"
            text="நம்மிடமிருந்து அவர்களுக்கு உண்மை வந்தபோது &quot;மூஸாவுக்கு வழங்கப்பட்டதைப் போன்று இவருக்கும் வழங்கப்பட்டிருக்க வேண்டாமா?&quot; என்று கேட்கின்றனர். அவர்கள் இதற்குமுன் மூஸாவுக்கு வழங்கப்பட்டதை மறுக்கவில்லையா? அவர்கள், &quot;(குர்ஆனும், தவ்ராத்தும்) ஒன்றுக்கொன்று உதவி செய்யக்கூடிய இரண்டு சூனியங்களே!&quot; என்று கூறினர். மேலும், &quot;நாங்கள் ஒவ்வொன்றையும் மறுக்கிறோம்&quot; என்றும் கூறினர்."/>
        <aya index="49"
            text="&quot;நீங்கள் உண்மையாளர்களாக இருந்தால், அல்லாஹ்விடமிருந்து அவ்விரண்டையும்விட அதிகம் நேர்வழி காட்டக்கூடிய ஒரு வேதத்தைக் கொண்டு வாருங்கள்! அதை நான் பின்பற்றுகிறேன்&quot; என்று (நபியே!) கூறுவீராக!"/>
        <aya index="50"
            text="அவர்கள் உமக்குப் பதிலளிக்கவில்லை என்றால், தமது சுயவிருப்பங்களையே பின்பற்றுகின்றனர் என்பதை நீர் அறிந்து கொள்வீராக! அல்லாஹ்விடமிருந்து வந்துள்ள நேர்வழியல்லாமல் தனது சுயவிருப்பத்தைப் பின்பற்றுபவனைவிட மிகவும் வழிகெட்டவன் யார்? அநியாயக்காரக் கூட்டத்தை அல்லாஹ் நேர்வழியில் செலுத்த மாட்டான்."/>
        <aya index="51"
            text="அவர்கள் சிந்திப்பதற்காக (நமது) இந்தக் கூற்றை அவர்களிடம் நாம் கொண்டு சேர்த்து விட்டோம்."/>
        <aya index="52"
            text="இதற்கு முன்பு யாருக்கு வேதத்தைக் கொடுத்தோமோ அவர்கள் இதை நம்புகின்றனர்."/>
        <aya index="53"
            text="(இது) அவர்களிடம் ஓதிக் காட்டப்படும்போது, &quot;நாங்கள் இதை நம்பினோம். இது எங்கள் இறைவனிடமிருந்து வந்துள்ள உண்மையே! இதற்கு முன்னர் நாங்கள் முஸ்லிம்களாகவே இருந்தோம்&quot; என்று கூறுவார்கள்."/>
        <aya index="54"
            text="அவர்கள் பொறுமையாக இருந்ததால், அவர்களுக்குரிய கூலியை இரண்டு முறை வழங்கப்படுவார்கள். அவர்கள் நன்மையைக் கொண்டு தீமையைத் தடுப்பார்கள். நாம் அவர்களுக்கு வழங்கியதிலிருந்து செலவும் செய்வார்கள்.376"/>
        <aya index="55"
            text="அவர்கள் வீணானதைச் செவியுற்றால் அதைப் புறக்கணிப்பார்கள். &quot;எங்களுக்கு எங்கள் செயல்கள்! உங்களுக்கு உங்கள் செயல்கள்! உங்கள்மீது அமைதி ஏற்படட்டும். அறிவீனர்களை விரும்ப மாட்டோம்&quot; என்று கூறுவார்கள்."/>
        <aya index="56"
            text="(நபியே!) நீர் விரும்பியவர்களை நேர்வழியில் செலுத்திவிட உம்மால் முடியாது. மாறாக, அல்லாஹ்வே தான் நாடியோரை நேர்வழியில் செலுத்துகிறான். அவனே நேர்வழி பெற்றவர்களை மிக அறிந்தவன்.377"/>
        <aya index="57"
            text="&quot;உம்முடன் நாங்களும் இந்த நேர்வழியைப் பின்பற்றினால் எங்கள் நாட்டிலிருந்து சூறையாடப்பட்டு விடுவோம்&quot; என்று அவர்கள் கூறுகின்றனர். நாம் அவர்களுக்குப் பாதுகாப்புமிக்கப் புனிதத் தலத்தைத் தங்குமிடமாக ஆக்கவில்லையா? அதனை நோக்கி எல்லா வகையான பழங்களும் நம்மிடமிருந்து உணவாகக் கொண்டு வரப்படுகின்றன. எனினும் அவர்களில் பெரும்பாலோர் அறிய மாட்டார்கள்.378"/>
        <aya index="58"
            text="வசதிமிக்க வாழ்க்கையால் கர்வத்துடன் நடந்து கொண்ட எத்தனையோ ஊர்களை அழித்துள்ளோம். இவை அவர்களின் வசிப்பிடங்கள். அவர்களுக்குப் பின் குறைவாகவே தவிர வேறெவரும் அங்குக் குடியமர்த்தப்படவில்லை. நாமே (அவற்றுக்கு) உரிமையாளர்களாக இருக்கிறோம்."/>
        <aya index="59"
            text="நமது வசனங்களை அவர்களுக்கு எடுத்துரைக்கும் தூதரை, (ஊர்களின் மையமான) தாய் ஊருக்கு அனுப்பாமல் எந்த ஊரையும் உமது இறைவன் அழிப்பவனாக இல்லை. எந்த ஊரையும் அதில் உள்ளவர்கள் அநியாயக்காரர்களாக இருந்தாலே தவிர நாம் அழிப்போராக இல்லை."/>
        <aya index="60"
            text="(இங்கு) உங்களுக்கு வழங்கப்பட்டுள்ள எப்பொருளாயினும் அது, இவ்வுலக வாழ்வின் வசதியும், அலங்காரமுமே ஆகும். அல்லாஹ்விடம் இருப்பதுதான் மிகச் சிறந்ததும் நிலையானதுமாகும். நீங்கள் சிந்திக்க மாட்டீர்களா?"/>
        <aya index="61"
            text="நாம் யாருக்கு(ச் சொர்க்கம் எனும்) அழகிய வாக்குறுதி யளித்து அதை அடைய விருக்கின்றாரோ அவர், நாம் இவ்வுலக வாழ்வின் வசதிகளை அளித்து, பின்னர் மறுமை நாளில் (நரகத்திற்குக்) கொண்டு வரப்படுபவனைப் போன்றவரா?"/>
        <aya index="62"
            text="அவர்களை இறைவன் அழைக்கும் நாளில் &quot;எனக்கு இணையானவர்களாக நீங்கள் நம்பிக் கொண்டிருந்தவர்கள் எங்கே?&quot; என்று அவன் கேட்பான்."/>
        <aya index="63"
            text="யார்மீது (தண்டனை பற்றிய) வாக்கு உறுதியாகி விட்டதோ அவர்கள் &quot;எங்கள் இறைவனே! இவர்களைத்தான் நாங்கள் வழிகெடுத்தோம். நாங்கள் வழிகெட்டதைப் போல இவர்களையும் வழிகெடுத்தோம். (இப்போது) விலகி உன்னிடம் வந்து விட்டோம். இவர்கள் எங்களை வணங்கிக் கொண்டிருக்கவில்லை&quot; என்று கூறுவார்கள்."/>
        <aya index="64"
            text="&quot;உங்களுடைய இணைக் கடவுள்களை அழையுங்கள்!&quot; என்று கூறப்படும். அப்போது அவர்களை அழைப்பார்கள். ஆனால் அவர்களோ இவர்களுக்குப் பதிலளிக்க மாட்டார்கள். இவர்கள் வேதனையைக் காண்பார்கள். இவர்கள் நேர்வழி பெற்றோராக இருந்திருந்தால் (வேதனைக்கு ஆளாகியிருக்க மாட்டார்கள்.)"/>
        <aya index="65"
            text="அவர்களை இறைவன் அழைக்கும் நாளில் &quot;தூதர்களுக்கு நீங்கள் என்ன பதிலளித்தீர்கள்?&quot; என்று கேட்பான்."/>
        <aya index="66"
            text="அந்நாளில் அவர்களுக்குச் செய்திகள் மறைந்து விடும். எனவே, அவர்கள் ஒருவருக்கொருவர் விசாரித்துக் கொள்ள மாட்டார்கள்."/>
        <aya index="67"
            text="யார் பாவ மன்னிப்புக் கோரி, இறைநம்பிக்கை கொண்டு, நற்செயல் செய்கிறார்களோ அவர்கள் வெற்றியடைந்தோர் ஆகலாம்."/>
        <aya index="68"
            text="உமது இறைவன், தான் நாடியதைப் படைக்கிறான்; (நாடியதைத்) தேர்ந்தெடுக்கிறான். அவர்களுக்குத் தேர்ந்தெடுக்கும் உரிமை இல்லை. அல்லாஹ் தூயவன்; அவர்கள் இணைவைப்பவற்றை விட்டும் உயர்ந்தவன்."/>
        <aya index="69"
            text="அவர்களின் உள்ளங்கள் மறைப்பதையும், பகிரங்கப்படுத்துவதையும் உமது இறைவன் அறிகிறான்."/>
        <aya index="70"
            text="அவனே அல்லாஹ். அவனைத் தவிர வேறு எந்தக் கடவுளும் இல்லை. இவ்வுலகிலும், மறு உலகிலும் எல்லாப் புகழும் அவனுக்கே உரியது! அவனுக்கே அதிகாரமும் உரியது! அவனிடமே நீங்கள் திரும்பக் கொண்டு செல்லப்படுவீர்கள்."/>
        <aya index="71"
            text="(நபியே!) &quot;மறுமை நாள்வரை அல்லாஹ் உங்களுக்கு இரவை நிரந்தரமாக்கி விட்டால் அல்லாஹ்வையன்றி வேறு எந்தக் கடவுள் உங்களுக்கு வெளிச்சத்தைக் கொண்டு வருவான் என்பதைச் சிந்தித்தீர்களா? நீங்கள் செவியுற மாட்டீர்களா?&quot; என்று கேட்பீராக!"/>
        <aya index="72"
            text="&quot;மறுமை நாள்வரை அல்லாஹ் உங்களுக்குப் பகலை நிரந்தரமாக்கி விட்டால் அல்லாஹ்வையன்றி வேறு எந்தக் கடவுள் நீங்கள் மனநிம்மதி பெறும் இரவை, உங்களுக்குக் கொண்டு வருவான் என்பதைச் சிந்தித்தீர்களா? நீங்கள் விளங்கிக் கொள்ள மாட்டீர்களா?&quot; என்றும் கேட்பீராக!"/>
        <aya index="73"
            text="நீங்கள் மனநிம்மதி பெறுவதற்காகவும், அவனது அருளை நீங்கள் தேடிக் கொள்வதற்காகவும், நீங்கள் நன்றி செலுத்துவதற்காகவும் இரவையும், பகலையும் ஏற்படுத்தியது அவனது அருளில் உள்ளதாகும்."/>
        <aya index="74"
            text="அவர்களை இறைவன் அழைக்கும் நாளில் &quot;எனக்கு இணையானவர்களாக நீங்கள் நம்பிக் கொண்டிருந்தவர்கள் எங்கே?&quot; என்று கேட்பான்."/>
        <aya index="75"
            text="ஒவ்வொரு சமுதாயத்திலிருந்தும் ஒரு சாட்சியாளரை நாம் வெளிப்படுத்தி, &quot;உங்கள் ஆதாரத்தைக் கொண்டு வாருங்கள்!&quot; என்று கேட்போம். அப்போது அவர்கள், 'அல்லாஹ்வுக்கே உண்மை(யான இறைத்தன்மை) உரியது' என்பதை அறிந்து கொள்வார்கள். அவர்கள் கற்பனை செய்து கொண்டிருந்தவை அவர்களை விட்டும் மறைந்து விடும்."/>
        <aya index="76"
            text="'காரூன்' மூஸாவின் சமுதாயத்தைச் சார்ந்தவனாக இருந்தான். அவர்களிடம் அவன் வரம்பு மீறினான். அவனுக்கு நாம் செல்வக் கருவூலங்களை வழங்கியிருந்தோம். அதன் சாவிகள், பலம் பொருந்திய கூட்டத்தாருக்குப் பாரமாக இருக்கும். அவனிடம், &quot;நீ ஆணவம் கொள்ளாதே! ஆணவக்காரர்களை அல்லாஹ் நேசிக்க மாட்டான்&quot; என்று அவனது சமுதாயத்தினர் கூறியதை நினைவூட்டுவீராக!"/>
        <aya index="77"
            text="&quot;அல்லாஹ் உனக்கு வழங்கியதில் மறுமை வீட்டைத் தேடிக் கொள்! இவ்வுலகில் உனது பங்கை மறந்து விடாதே! அல்லாஹ் உனக்கு உதவியது போல நீயும் உதவி செய்! பூமியில் குழப்பம் விளைவிக்க விரும்பாதே! குழப்பவாதிகளை அல்லாஹ் நேசிக்க மாட்டான்&quot; (என்றும் கூறினர்.)"/>
        <aya index="78"
            text="&quot;என் அறிவுத்திறமைக்காகவே இது எனக்கு வழங்கப்பட்டது&quot; என்று அவன் கூறினான். இவனுக்கு முன்னர், இவனைவிட அதிக வலிமையைக் கொண்ட, (செல்வத்தை) அதிகமாகக் குவித்து வைத்திருந்த பல தலைமுறையினரை அல்லாஹ் அழித்துள்ளான் என்பதை அவன் அறியவில்லையா? அவர்களின் பாவச் செயல்களைப் பற்றி இக்குற்றவாளிகள் விசாரிக்கப்பட மாட்டார்கள்."/>
        <aya index="79"
            text="அவன், தன் அலங்காரத்துடன் தனது சமுதாயத்தாரிடம் வந்தான். இவ்வுலக வாழ்வை விரும்புவோர், &quot;காரூனுக்கு வழங்கப்பட்டிருப்பது போன்று நமக்கும் இருந்திருக்க வேண்டுமே! அவன் மகத்தான பாக்கியமுடையவன்&quot; என்று கூறினர்."/>
        <aya index="80"
            text="&quot;உங்களுக்குக் கேடுதான்! இறைநம்பிக்கை கொண்டு, நற்செயல் செய்தோருக்கு அல்லாஹ்வின் கூலியே மிகச் சிறந்ததாகும். பொறுமையாளர்களைத் தவிர (வேறெவருக்கும்) அது கொடுக்கப்பட மாட்டாது&quot; என்று கல்வியறிவு வழங்கப்பட்டவர்கள் கூறினார்கள்."/>
        <aya index="81"
            text="அவனையும், அவனது வீட்டையும் பூமிக்குள் புதையுண்டு போகுமாறு செய்து விட்டோம். அல்லாஹ்வையன்றி அவனுக்கு உதவும் எந்தக் கூட்டமும் இருக்கவில்லை. தன்னைத் தற்காத்துக் கொள்பவர்களிலும் அவன் இருக்கவில்லை."/>
        <aya index="82"
            text="நேற்று அவனது இடத்திற்கு ஆசைப்பட்டவர்கள், &quot;நீங்கள் சிந்திக்க மாட்டீர்களா? அல்லாஹ், தான் நாடியோருக்கு வாழ்வாதாரத்தை வாரி வழங்குகிறான். (நாடியோருக்கு) அளவுடனும் கொடுக்கிறான். அல்லாஹ் நமக்கு அருள்புரிந்திருக்கா விட்டால் நம்மையும் பூமிக்குள் புதையுறச் செய்திருப்பான். நீங்கள் சிந்திக்க மாட்டீர்களா? நன்றிகெட்டவர்கள் வெற்றி பெற மாட்டார்கள்&quot; என்று கூறுவோராகி விட்டனர்."/>
        <aya index="83"
            text="இப்பூமியில் கர்வம் கொள்வதையும், குழப்பத்தையும் விரும்பாதவர்களுக்காகவே அந்த மறுமை வீட்டை உண்டாக்கி வைத்துள்ளோம். இறையச்சமுடையோருக்கு நல்ல முடிவு உள்ளது."/>
        <aya index="84"
            text="யார் நன்மையைக் கொண்டு வருகிறாரோ அவருக்கு அதைவிடச் சிறந்தது உண்டு. யார் தீமையைக் கொண்டு வருகிறார்களோ, அவர்கள் செய்து கொண்டிருந்தவற்றுக்காகவே தவிர (வேறு) கூலி கொடுக்கப்பட மாட்டார்கள்."/>
        <aya index="85"
            text="(நபியே!) உம்மீது இக்குர்ஆனை விதியாக்கியவன், உம்மை (நீர்) சென்றடைய வேண்டிய இடத்திற்கு (மக்காவுக்கு) மீண்டும் கொண்டு செல்வான். &quot;நேர்வழியைக் கொண்டு வந்திருப்பவர் யார்? பகிரங்க வழிகேட்டில் இருப்பவர் யார்? என்பதை என்னிறைவன் நன்கறிந்தவன்&quot; என்று கூறுவீராக!379"/>
        <aya index="86"
            text="(நபியே!) உமக்கு இவ்வேதம் வழங்கப்படும் என்று நீர் எதிர்பார்த்துக் கொண்டிருக்கவில்லை. எனினும் (இது) உமது இறைவனின் அருளாகும். எனவே இறைமறுப்பாளர்களுக்கு உதவியாளராக ஆகிவிடாதீர்!"/>
        <aya index="87"
            text="அல்லாஹ்வின் வசனங்கள் உம்மீது அருளப்பட்ட பின் அவற்றிலிருந்து அவர்கள் உம்மைத் தடுத்துவிட வேண்டாம். உமது இறைவனை நோக்கி அழைப்பீராக! இணைவைப்போரில் ஒருவராகி விடாதீர்!"/>
        <aya index="88"
            text="அல்லாஹ்வுடன் இணைத்து வேறு கடவுளைப் பிரார்த்திக்காதீர்! அவனைத் தவிர எந்தக் கடவுளும் இல்லை. அவனது முகத்தைத் தவிர அனைத்துப் பொருட்களும் அழியக் கூடியதே! அவனுக்கே அதிகாரம் உரியது. அவனிடமே நீங்கள் திரும்பக் கொண்டு செல்லப்படுவீர்கள்.380"/>
    </sura>
    <sura index="29" name="">
        <aya index="1" text="அலிஃப், லாம், மீம்."/>
        <aya index="2"
            text="அவர்கள், &quot;இறைநம்பிக்கை கொண்டோம்&quot; என்று கூறியதற்காகச் சோதிக்கப்படாமல் விட்டுவிடப்படுவார்கள் என மனிதர்கள் எண்ணிக் கொண்டார்களா?"/>
        <aya index="3"
            text="இவர்களுக்கு முன்பிருந்தோரையும் சோதித்தோம். அல்லாஹ், உண்மையாளர்களை நன்கறிவான்; பொய்யர்களையும் நன்கறிவான்."/>
        <aya index="4"
            text="தீமைகளைச் செய்வோர் நம்மை மிகைத்து விடலாம் என்று எண்ணிக் கொண்டார்களா? அவர்கள் தீர்ப்பளிப்பது மிகக் கெட்டது."/>
        <aya index="5"
            text="யார் அல்லாஹ்வைச் சந்திக்க விரும்புகிறாரோ (அவருக்கு) அல்லாஹ்வின் தவணை வந்தே தீரும். அவன் செவியேற்பவன்; நன்கறிந்தவன்."/>
        <aya index="6"
            text="யார் இறைவழியில் முயற்சி மேற்கொள்கிறாரோ அவர் தமக்காகவே முயற்சி மேற்கொள்கிறார். அல்லாஹ், அகிலத்தாரிடமிருந்து தேவைகளற்றவன்."/>
        <aya index="7"
            text="இறைநம்பிக்கை கொண்டு, நற்செயல்கள் செய்வோரை விட்டும் அவர்களின் தீமைகளை அழிப்போம். அவர்கள் செய்து கொண்டிருந்த அழகிய செயல்களுக்கான கூலியை அவர்களுக்கு வழங்குவோம்."/>
        <aya index="8"
            text="தன் பெற்றோருக்கு நன்மை செய்யுமாறு மனிதனுக்கு அறிவுறுத்தி உள்ளோம். எதைப் பற்றி உனக்கு அறிவு இல்லையோ அதை எனக்கு இணையாக்குமாறு அவ்விருவரும் உன்னை வற்புறுத்தினால் நீ அவ்விருவருக்கும் கட்டுப்பட வேண்டாம். என்னிடமே நீங்கள் திரும்பி வர வேண்டியுள்ளது. நீங்கள் செய்து கொண்டிருந்தவற்றைப் பற்றி அப்போது உங்களுக்கு அறிவிப்பேன்.381"/>
        <aya index="9"
            text="யார் இறைநம்பிக்கை கொண்டு, நற்செயல்கள் செய்கிறார்களோ அவர்களை நல்லவர்களுடன் சேர்த்து வைப்போம்."/>
        <aya index="10"
            text="&quot;அல்லாஹ்வின்மீது நம்பிக்கை கொண்டோம்&quot; என ஒருசில மனிதர்கள் கூறுகின்றனர். ஆனால் அல்லாஹ்வின் விஷயத்தில் (பிறரால்) அவர்கள் துன்புறுத்தப்படும்போது, மனிதர்களால் ஏற்படும் அத்துன்பத்தை அல்லாஹ்வின் தண்டனையைப் போன்று எடுத்துக் கொள்கின்றனர். உமது இறைவனிடமிருந்து உதவி வரும்போது, &quot;நாங்கள் உங்களுடனே இருந்தோம்&quot; எனக் கூறுகின்றனர். அல்லாஹ், அகிலத்தாரின் உள்ளங்களில் இருப்பதை நன்கறிந்தவனாக இல்லையா?"/>
        <aya index="11"
            text="இறைநம்பிக்கை கொண்டோரை அல்லாஹ் நன்கறிவான்; நயவஞ்சகர்களையும் நன்கறிவான்."/>
        <aya index="12"
            text="இறைநம்பிக்கை கொண்டோரை நோக்கி, &quot;எங்கள் வழியைப் பின்பற்றுங்கள்! நாங்கள் உங்கள் பாவங்களைச் சுமந்து கொள்கிறோம்&quot; என்று இறைமறுப்பாளர்கள் கூறுகின்றனர். இவர்களுடைய பாவங்களில் சிறிதளவைக் கூட அவர்கள் சுமப்போராக இல்லை. அவர்கள் பொய்யர்களே!"/>
        <aya index="13"
            text="அவர்கள் தமது (பாவச்) சுமைகளையும், தமது சுமைகளுடன் மற்ற(வர்களின் பாவச்) சுமைகளையும் சுமப்பார்கள். அவர்கள் பொய்யாகக் கூறிக் கொண்டிருந்தவை பற்றி மறுமை நாளில் விசாரிக்கப்படுவார்கள்."/>
        <aya index="14"
            text="நூஹை அவரது சமுதாயத்திற்குத் தூதராக அனுப்பினோம். அவர், ஆயிரம் ஆண்டுகளில் ஐம்பது ஆண்டுகள் நீங்கலாக அவர்களிடையே வாழ்ந்தார். அவர்கள் அநியாயக்காரர்களாக இருந்த நிலையில் அவர்களைப் பெருவெள்ளம் பிடித்துக் கொண்டது."/>
        <aya index="15"
            text="நாம் அவரையும், கப்பலில் இருந்தவர்களையும் காப்பாற்றினோம். அதை அகிலத்தாருக்கு ஒரு சான்றாகவும் ஆக்கினோம்."/>
        <aya index="16"
            text="இப்ராஹீமையும் (தூதராக அனுப்பினோம்.) அவர் தமது சமுதாயத்தினரை நோக்கி &quot;அல்லாஹ்வை வணங்குங்கள்! அவனை அஞ்சுங்கள்! நீங்கள் அறிந்தோராக இருந்தால் இதுவே உங்களுக்குச் சிறந்ததாகும்&quot; என்று கூறியதை நினைவூட்டுவீராக!"/>
        <aya index="17"
            text="அல்லாஹ்வையன்றி நீங்கள் சிலைகளையே வணங்குகிறீர்கள். பொய்யையே கற்பனை செய்கிறீர்கள். அல்லாஹ்வையன்றி நீங்கள் வணங்குபவை உங்களுக்கு உணவளிப்பதற்குச் சக்தி பெறாது. எனவே, அல்லாஹ்விடமே உணவைத் தேடுங்கள்! அவனை வணங்கி, அவனுக்கே நன்றி செலுத்துங்கள்! அவனிடமே நீங்கள் மீண்டும் கொண்டு வரப்படுவீர்கள்."/>
        <aya index="18"
            text="நீங்கள் பொய்யெனக் கூறினால், (அதேபோல்) உங்களுக்கு முன்சென்ற சமுதாயத்தினரும் பொய்யெனக் கூறியுள்ளனர். தெளிவாக எடுத்துச் சொல்வதைத் தவிர தூதர்மீது வேறெதுவும் இல்லை."/>
        <aya index="19"
            text="அல்லாஹ் எவ்வாறு படைப்பைத் தோற்றுவித்துப் பின்னர் அதனை மீண்டும் படைக்கிறான் என்பதை அவர்கள் சிந்திக்கவில்லையா? அல்லாஹ்வுக்கு இது மிக எளிதானது."/>
        <aya index="20"
            text="&quot;பூமியில் பயணம் செய்து அல்லாஹ் எவ்வாறு படைப்பைத் தோற்றுவித்துப் பின்னர் மற்றொரு தடவை உருவாக்குகிறான் என்பதைக் கவனியுங்கள்!&quot; என்று கூறுவீராக! ஒவ்வொரு பொருளின்மீதும் அல்லாஹ் ஆற்றலுடையவன்."/>
        <aya index="21"
            text="அவன், தான் நாடியவர்களை வேதனைப்படுத்துகிறான். தான் நாடியவர்களுக்கு அருள் புரிகிறான். அவனிடமே நீங்கள் திரும்பக் கொண்டு வரப்படுவீர்கள்."/>
        <aya index="22"
            text="பூமியிலும், வானத்திலும் நீங்கள் (அவனிடமிருந்து) தப்பிப்போர் அல்ல! அல்லாஹ்வையன்றி உங்களுக்கு எந்தப் பாதுகாவலரும், உதவியாளரும் இல்லை."/>
        <aya index="23"
            text="&quot;யார் அல்லாஹ்வின் வசனங்களையும், அவனைச் சந்திப்பதையும் மறுக்கிறார்களோ அவர்கள் எனது அருளில் நம்பிக்கையிழந்து விட்டனர். அவர்களுக்குத் துன்புறுத்தும் வேதனை உள்ளது&quot; (என இறைவன் கூறுவதாக இப்ராஹீம் கூறினார்.)"/>
        <aya index="24"
            text="&quot;இவரைக் கொன்று விடுங்கள்! அல்லது எரித்து விடுங்கள்!&quot; என்று கூறியதே அவரது சமுதாயத்தினரின் பதிலாக இருந்தது. எனினும் நெருப்பிலிருந்து அல்லாஹ் அவரைக் காப்பாற்றினான். நம்புகின்ற சமுதாயத்திற்கு இதில் சான்றுகள் உள்ளன."/>
        <aya index="25"
            text="&quot;அல்லாஹ்வையன்றி நீங்கள் சிலைகளை(க் கடவுளாக) எடுத்துக் கொண்டதெல்லாம், இவ்வுலக வாழ்க்கையில் உங்களுக்கிடையிலான பற்றின் காரணமாகத்தான். பிறகு மறுமை நாளில் உங்களில் சிலர், சிலரை மறுப்பார்கள். மேலும் உங்களில் சிலர், சிலரைச் சபிப்பார்கள். உங்களின் தங்குமிடம் நரகம். உங்களுக்கு உதவியாளர்கள் யாருமில்லை&quot; என்று (இப்ராஹீம்) கூறினார்."/>
        <aya index="26"
            text="அவர்மீது லூத் நம்பிக்கை கொண்டார். (இப்ராஹீம்,) &quot;நான் என் இறைவனை நோக்கி ஹிஜ்ரத் செய்கிறேன். அவன் மிகைத்தவன்; நுண்ணறிவாளன்&quot; என்று கூறினார்."/>
        <aya index="27"
            text="இஸ்ஹாக்கையும், யஃகூப்பையும் அவருக்குப் பரிசாகக் கொடுத்தோம். அவரது வழித்தோன்றலில் நபித்துவத்தையும், வேதத்தையும் அளித்தோம். அவருக்கு இவ்வுலகில் அவரது கூலியை வழங்கினோம். மறுமையில் அவர் நல்லோர்களில் உள்ளவராவார்."/>
        <aya index="28"
            text="லூத்தையும் (தூதராக அனுப்பினோம்.) அவர் தமது சமுதாயத்தை நோக்கி, &quot;அகிலத்தாரில் உங்களுக்கு முன் யாரும் செய்யாத மானக்கேடான காரியத்தைச் செய்கிறீர்கள்&quot; என்று கூறியதை நினைவூட்டுவீராக!"/>
        <aya index="29"
            text="&quot;நீங்கள் (இச்சைக்காக) ஆண்களிடம் செல்கிறீர்களா? மேலும் நீங்கள் (இதற்காக) வழியை மறிக்கிறீர்கள். உங்கள் அவையிலும் வெறுக்கத்தக்க அக்காரியத்தைச் செய்கிறீர்கள்&quot; (என்றும் கூறினார்.) அதற்கு, &quot;நீர் உண்மையாளராக இருந்தால் அல்லாஹ்வின் தண்டனையை எங்களிடம் கொண்டு வாரும்!&quot; என்று கூறியதே அவரது சமுதாயத்தினரின் பதிலாக இருந்தது."/>
        <aya index="30"
            text="&quot;என் இறைவனே! குழப்பம் விளைவிக்கும் இக்கூட்டத்திற்கு எதிராக எனக்கு நீ உதவி செய்வாயாக!&quot; என்று அவர் பிரார்த்தித்தார்."/>
        <aya index="31"
            text="நம் தூதர்கள் இப்ராஹீமிடம் நற்செய்தியைக் கொண்டு வந்தபோது &quot;நாங்கள் இந்த ஊர்வாசிகளை அழிக்கப் போகிறோம். இங்குள்ளவர்கள் அநியாயக்காரர்களாக இருக்கின்றனர்&quot; என்று கூறினர்."/>
        <aya index="32"
            text="(அதற்கு இப்ராஹீம்,) &quot;அங்கு லூத் இருக்கிறாரே!&quot; என்று கேட்டார். &quot;அங்கே இருப்பவர்களை நாங்கள் நன்கறிவோம். அவரையும், அவரது குடும்பத்தாரையும் காப்பாற்றுவோம். அவரது மனைவியைத் தவிர. அவள் (வேதனையில்) தங்கிவிடுவோரில் உள்ளவள்&quot; என்று அவர்கள் கூறினர்."/>
        <aya index="33"
            text="நம் தூதர்கள் லூத்திடம் வந்தபோது, அவர்களைப் பற்றி அவர் கவலைக்குள்ளானார்; மன வேதனையடைந்தார். &quot;நீர் பயப்படவோ, கவலைப்படவோ வேண்டாம். உம்மையும், உமது குடும்பத்தாரையும் காப்பாற்றுவோம், உமது மனைவியைத் தவிர. அவள் (வேதனையில்) தங்கி விடுவோரில் உள்ளவள்&quot; என்று அவர்கள் கூறினர்."/>
        <aya index="34"
            text="&quot;இவ்வூர்வாசிகள் பாவம் செய்து கொண்டிருந்ததால் அவர்கள்மீது நாங்கள் வானத்திலிருந்து வேதனையை இறக்கி வைப்போம்&quot; (என்றும் கூறினர்)."/>
        <aya index="35"
            text="சிந்திக்கின்ற சமுதாயத்திற்கு அங்குத் தெளிவான சான்றினை விட்டு வைத்திருக்கிறோம்."/>
        <aya index="36"
            text="மத்யன்வாசிகளிடம் அவர்களின் சகோதரர் ஷுஐபை (அனுப்பினோம்.) &quot;என் சமுதாயத்தினரே! அல்லாஹ்வை வணங்குங்கள்! மறுமை நாளை எதிர்பாருங்கள்! பூமியில் குழப்பம் செய்து திரியாதீர்கள்!&quot; என்று அவர் கூறினார்."/>
        <aya index="37"
            text="அவர்கள் அவரைப் பொய்யரெனக் கூறினர். எனவே அவர்களைப் பூகம்பம் பிடித்துக் கொண்டது. அவர்கள் தமது வீடுகளில் முகம் குப்புற வீழ்ந்து கிடந்தனர்."/>
        <aya index="38"
            text="ஆது, ஸமூது சமுதாயத்தினரையும் (அழித்தோம்.) அ(வர்கள் அழிக்கப்பட்ட)து அவர்களின் வசிப்பிடங்களிலிருந்து உங்களுக்குத் தெளிவாகி விட்டது. அவர்களின் செயல்களை, அவர்களுக்கு ஷைத்தான் அலங்கரித்துக் காட்டினான். அவர்கள் விளக்கமுடையோராக இருந்தும் நேர்வழியை விட்டும் தடுத்து விட்டான்."/>
        <aya index="39"
            text="காரூனையும், ஃபிர்அவ்னையும், ஹாமானையும் (அழித்தோம்.) அவர்களிடம் மூஸா தெளிவான சான்றுகளைக் கொண்டு வந்திருந்தார். ஆனால் அவர்கள் பூமியில் ஆணவத்துடன் நடந்து கொண்டனர். அவர்கள் (நம்மை) மிகைப்போராக இருக்கவில்லை."/>
        <aya index="40"
            text="ஒவ்வொருவரையும் அவரவரது பாவத்தின் காரணமாகப் பிடித்தோம். அவர்களில் சிலர்மீது கல்மழையை இறக்கினோம்; சிலரைப் பெரும் சப்தம் பிடித்துக் கொண்டது; சிலரைப் பூமிக்குள் புதையுண்டு போகச் செய்தோம்; சிலரை (நீரில்) மூழ்கடித்தோம். அவர்களுக்கு அல்லாஹ் அநியாயம் செய்யவில்லை. எனினும், அவர்கள் தமக்குத் தாமே அநியாயம் செய்து கொண்டனர்."/>
        <aya index="41"
            text="அல்லாஹ்வையன்றி (மற்றவர்களைப்) பாதுகாவலர்களாக எடுத்துக் கொண்டோருக்கு எடுத்துக்காட்டு, சிலந்திப் பூச்சியைப் போன்றதாகும். அது ஒரு வீட்டை (வலை பின்னி) ஏற்படுத்திக் கொண்டது. வீடுகளில் மிகப் பலவீனமானது சிலந்திப் பூச்சியின் வீடுதான். அவர்கள் (இதை) அறிந்து கொள்ள வேண்டுமே!"/>
        <aya index="42"
            text="அல்லாஹ்வையன்றி அவர்கள் எதைப் பிரார்த்திக்கிறார்களோ அதை அவன் அறிவான். அவன் மிகைத்தவன்; நுண்ணறிவாளன்."/>
        <aya index="43"
            text="இந்த எடுத்துக்காட்டுகளை மனிதர்களுக்காக நாம் எடுத்துரைக்கிறோம். எனினும், அறிவுடையவர்களைத் தவிர வேறெவரும் இதைப் புரிந்து கொள்ள மாட்டார்கள்."/>
        <aya index="44"
            text="வானங்களையும், பூமியையும் அல்லாஹ் நியாயமான காரணத்துடனே படைத்துள்ளான். இதில் இறைநம்பிக்கையாளர்களுக்குச் சான்றுள்ளது."/>
        <aya index="45"
            text="(நபியே!) உமக்கு அறிவிக்கப்பட்ட இவ்வேதத்தை எடுத்துரைப்பீராக! தொழுகையை நிலைநிறுத்துவீராக! தொழுகை, மானக்கேடானவற்றையும், தீமைகளையும் தடுக்கின்றது. அல்லாஹ்வை நினைவுகூர்வது மிகப் பெரியதாகும். நீங்கள் செய்பவற்றை அல்லாஹ் அறிகிறான்.382"/>
        <aya index="46"
            text="வேதமுடையோரில் அநியாயக்காரர்களைத் தவிர மற்றவர்களுடன் சிறந்த முறையில் அன்றி விவாதம் செய்யாதீர்கள்! &quot;எங்களுக்கு இறக்கப்பட்ட (வேதத்)தையும், உங்களுக்கு இறக்கப்பட்ட (வேதத்)தையும் நம்பினோம். எங்களுடைய கடவுளும், உங்களுடைய கடவுளும் ஒருவன்தான். அவனுக்கே நாங்கள் கட்டுப்பட்டவர்கள்&quot;என்று கூறுங்கள்.383"/>
        <aya index="47"
            text="(நபியே!) இதுபோன்றே உமக்கும் இவ்வேதத்தை அருளியுள்ளோம். நாம் யாருக்கு வேதத்தை வழங்கியிருந்தோமோ அவர்கள் இதை நம்புகிறார்கள். (மக்காவாசிகளான) இவர்களிலும் இதை நம்புவோர் உள்ளனர். இறைமறுப்பாளர்களைத் தவிர வேறெவரும் நமது வசனங்களை மறுக்க மாட்டார்கள்."/>
        <aya index="48"
            text="(நபியே!) இதற்கு முன் எந்த வேதத்தையும் நீர் படிப்பவராக இருக்கவில்லை. உமது வலது கையால் அதை எழுதுபவராகவும் இருக்கவில்லை. அவ்வாறு இருந்திருந்தால் இப்பொய்யர்கள் சந்தேகப்பட்டிருப்பார்கள்."/>
        <aya index="49"
            text="எனினும், இவை அறிவு வழங்கப்பட்டவர்களின் உள்ளங்களில் இருக்கும் தெளிவான வசனங்களாகும். அநியாயக்காரர்களைத் தவிர வேறெவரும் நமது வசனங்களை மறுக்க மாட்டார்கள்."/>
        <aya index="50"
            text="&quot;இவரது இறைவனிடமிருந்து இவர்மீது அற்புதங்கள் இறக்கப்பட்டிருக்க வேண்டாமா?&quot; என்று அவர்கள் கேட்கின்றனர். (நபியே!) &quot;அல்லாஹ்விடமே அற்புதங்கள் உள்ளன. நான் பகிரங்கமாக எச்சரிப்பவன்தான்!&quot; என்று கூறுவீராக!"/>
        <aya index="51"
            text="அவர்களுக்கு ஓதிக்காட்டப்படுகின்ற இவ்வேதத்தை நாம் உமக்கு அருளியிருப்பது அவர்களுக்குப் போதுமானதாக இல்லையா? இதில், இறைநம்பிக்கை கொள்ளும் மக்களுக்கு அருளும், படிப்பினையும் உள்ளது."/>
        <aya index="52"
            text="(நபியே!) &quot;எனக்கும், உங்களுக்குமிடையே சாட்சியாக அல்லாஹ்வே போதுமானவன். அவன் வானங்களிலும், பூமியிலும் உள்ளவற்றை அறிகிறான். பொய்மையை நம்பி, யார் அல்லாஹ்வை மறுக்கிறார்களோ அவர்களே நஷ்டமடைந்தோர்&quot; என்று கூறுவீராக!"/>
        <aya index="53"
            text="(நபியே!) அவர்கள் வேதனையை உம்மிடம் அவசரமாகக் கோருகின்றனர். நிர்ணயிக்கப்பட்ட ஒரு தவணை இல்லாதிருந்தால் அவர்களிடம் அவ்வேதனை வந்திருக்கும். எனினும், அது அவர்கள் அறியாத விதத்தில் திடீரென அவர்களிடம் வந்தே தீரும்."/>
        <aya index="54"
            text="(நபியே!) அவர்கள் உம்மிடம் வேதனையை அவசரமாகக் கோருகின்றனர். இறைமறுப்பாளர்களை நரகம் சூழ்ந்து கொள்ளும்."/>
        <aya index="55"
            text="அந்நாளில் அவர்களுக்கு மேலிருந்தும், கால்களுக்குக் கீழிருந்தும் அவர்களை வேதனை சூழ்ந்து கொள்ளும். (இறைவன்,) &quot;நீங்கள் செய்து கொண்டிருந்ததைச் சுவையுங்கள்!&quot; என்று கூறுவான்."/>
        <aya index="56"
            text="இறைநம்பிக்கை கொண்ட என் அடியார்களே! என்னுடைய பூமி விரிந்து பரந்தது. எனவே, என்னையே வணங்குங்கள்!"/>
        <aya index="57"
            text="ஒவ்வொரு உயிரும் மரணத்தைச் சுவைக்கக் கூடியதே! பின்னர் நீங்கள் நம்மிடமே திரும்பக் கொண்டு வரப்படுவீர்கள்."/>
        <aya index="58"
            text="யார் இறைநம்பிக்கை கொண்டு, நற்செயல்கள் செய்கிறார்களோ அவர்களைச் சொர்க்கத்திலுள்ள மாளிகைகளில் தங்க வைப்போம். அவற்றின் கீழ் ஆறுகள் ஓடும். அவற்றில் நிரந்தரமாக இருப்பார்கள். நற்செயல் செய்வோரின் கூலி மிகச் சிறந்தது."/>
        <aya index="59"
            text="அவர்கள் பொறுமையை மேற்கொள்வார்கள்; தமது இறைவன் மீதே முழு நம்பிக்கை வைப்பார்கள்."/>
        <aya index="60"
            text="எத்தனையோ உயிரினங்கள் தமக்குரிய உணவைச் சுமந்து கொண்டிருப்பதில்லை. அல்லாஹ்தான் அவற்றுக்கும், உங்களுக்கும் உணவளிக்கிறான். அவன் செவியேற்பவன்; நன்கறிந்தவன்."/>
        <aya index="61"
            text="(நபியே!) &quot;வானங்களையும், பூமியையும் படைத்து, சூரியனையும் சந்திரனையும் வசப்படுத்தியவன் யார்?&quot; என்று அவர்களிடம் நீர் கேட்டால் 'அல்லாஹ்' என்றே அவர்கள் கூறுவார்கள். ஆயினும், அவர்கள் எவ்வாறு திசைதிருப்பப்படுகின்றனர்?"/>
        <aya index="62"
            text="அல்லாஹ், தன் அடியார்களில் தான் நாடியோருக்கு வாழ்வாதாரத்தை வாரி வழங்குகிறான். அவருக்கு அளவுடனும் கொடுக்கிறான். அல்லாஹ், ஒவ்வொரு பொருளையும் நன்கறிந்தவன்."/>
        <aya index="63"
            text="&quot;பூமி இறந்த பின்னர், வானிலிருந்து மழையைப் பொழிவித்து அதன்மூலம் அப்பூமியை உயிர்ப்பிப்பவன் யார்?&quot; என்று அவர்களிடம் நீர் கேட்டால், 'அல்லாஹ்' என்றே அவர்கள் கூறுவார்கள். &quot;எல்லாப் புகழும் அல்லாஹ்வுக்கே!&quot;என்று கூறுவீராக! எனினும் அவர்களில் பெரும்பாலோர் விளங்கிக் கொள்ள மாட்டார்கள்."/>
        <aya index="64"
            text="இவ்வுலக வாழ்க்கை வீணும், விளையாட்டுமே அன்றி வேறில்லை. அவர்கள் அறிவோராக இருந்தால் மறுமை உலகமே (நிரந்தரமான) வாழ்க்கையாகும்."/>
        <aya index="65"
            text="அவர்கள் கப்பலில் பயணிக்கும்போது, அல்லாஹ்வுக்கே வணக்கத்தை உரித்தாக்கி, அவனிடம் பிரார்த்திக்கின்றனர். அவர்களை அவன் காப்பாற்றிக் கரைக்குக் கொண்டு வந்தால் அப்போது இணைவைக்கின்றனர்."/>
        <aya index="66"
            text="அவர்களுக்கு நாம் வழங்கியதில் அவர்கள் நன்றி மறந்து, (இவ்வுலகில்) சுகமனுபவிப்பதே இதற்குக் காரணம். விரைவில் அறிந்து கொள்வார்கள்."/>
        <aya index="67"
            text="அவர்களைச் சுற்றியுள்ள மக்கள் (எதிரிகளால்) சூறையாடப்படும் நிலையில், (மக்கா எனும்) பாதுகாப்புமிக்க புனிதத் தலத்தை நாம் ஏற்படுத்தியிருப்பதை அவர்கள் பார்க்கவில்லையா? பொய்மையை நம்பி, அல்லாஹ்வின் அருட்கொடையை மறுக்கிறார்களா?"/>
        <aya index="68"
            text="அல்லாஹ்வின்மீது பொய்யைப் புனைந்து கூறுபவனைவிட, அல்லது தன்னிடம் உண்மை வந்தபோது அதைப் பொய்யெனக் கூறுபவனைவிட மிகவும் அநியாயக்காரன் யார்? இறைமறுப்பாளர்களுக்குரிய தங்குமிடம் நரகத்தில் இல்லையா?"/>
        <aya index="69"
            text="நமது விஷயத்தில் முயற்சி செய்வோரை நம்முடைய வழிகளில் செலுத்துவோம். அல்லாஹ், நன்மை செய்பவர்களுடன் இருக்கிறான்."/>
    </sura>
    <sura index="30" name="">
        <aya index="1" text="அலிஃப், லாம், மீம்."/>
        <aya index="2, 3, 4, 5"
            text="பக்கத்து நாட்டில் ரோமாபுரி தோற்கடிக்கப்பட்டு விட்டது. அவர்கள் அத்தோல்விக்குப் பிறகு சில ஆண்டுகளில் வெற்றியடைவார்கள். இதற்கு முன்னரும் பின்னரும் அல்லாஹ்வுக்கே அதிகாரம் உரியது. அல்லாஹ்வின் உதவியைக் கொண்டு அந்நாளில் இறைநம்பிக்கையாளர்கள் மகிழ்ச்சியடைவார்கள். அவன், தான் நாடியோருக்கு உதவுகிறான். அவன் மிகைத்தவன்; நிகரிலா அன்பாளன்.384"/>
        <aya index="6"
            text="(இது) அல்லாஹ்வின் வாக்குறுதி. அல்லாஹ், தனது வாக்குறுதிக்கு மாறுசெய்ய மாட்டான். எனினும் மனிதர்களில் பெரும்பாலோர் அறிய மாட்டார்கள்."/>
        <aya index="7"
            text="அவர்கள் இவ்வுலக வாழ்க்கையின் வெளித் தோற்றத்தை அறிகின்றனர். ஆனால் மறுமையைப் பற்றி அலட்சியமாக இருக்கின்றனர்."/>
        <aya index="8"
            text="அவர்கள் தமக்குள் சிந்திக்கவில்லையா? அல்லாஹ் வானங்கள், பூமி, அவற்றுக்கு இடைப்பட்டவற்றை நியாயமான காரணத்துடனும், நிர்ணயிக்கப்பட்ட தவணையுடனும் படைத்துள்ளான். மனிதர்களில் பெரும்பாலோர் தமது இறைவனைச் சந்திப்பதை மறுக்கின்றனர்."/>
        <aya index="9"
            text="இவர்கள் பூமியில் பயணித்துத் தமக்கு முன்னிருந்தோரின் முடிவு எவ்வாறு இருந்தது என்பதைப் பார்க்க வேண்டாமா? அவர்கள், இவர்களைவிட மிகவும் சக்தி வாய்ந்தவர்களாக இருந்தனர். அவர்கள் பூமியைப் பண்படுத்தினர். இவர்கள் அதில் (கட்டடங்களை) நிர்மாணித்ததைவிட அவர்கள் அதிகமாக நிர்மாணித்தனர். அவர்களிடம், அவர்களுக்கான தூதர்கள் தெளிவான சான்றுகளைக் கொண்டு வந்தனர். அவர்களுக்கு அல்லாஹ் அநியாயம் செய்பவனாக இருக்கவில்லை. மாறாக அவர்கள் தமக்கே அநியாயம் செய்து கொண்டனர்."/>
        <aya index="10"
            text="அல்லாஹ்வின் வசனங்களை அவர்கள் பொய்யெனக் கூறியும், அவற்றைக் கேலி செய்து கொண்டும் இருந்த தீமைதான், கெட்டதைச் செய்து கொண்டிருந்தவர்களின் இறுதி முடிவாகி விட்டது."/>
        <aya index="11"
            text="அல்லாஹ்வே படைப்பைத் தோற்றுவித்து, (அது அழிந்த) பின்னர் அதை மீண்டும் படைக்கிறான். பின்னர் அவனிடமே நீங்கள் மீண்டும் கொண்டு வரப்படுவீர்கள்."/>
        <aya index="12"
            text="மறுமை நிகழ்வு ஏற்படும் நாளில் குற்றவாளிகள் நம்பிக்கையிழந்து விடுவார்கள்."/>
        <aya index="13"
            text="அவர்களின் இணைக்கடவுள்களிலிருந்து எந்தப் பரிந்துரையாளரும் அவர்களுக்கு இருக்க மட்டார்கள். மேலும் தமது இணைக்கடவுள்களை மறுத்து விடுவார்கள்."/>
        <aya index="14" text="அவர்கள் மறுமை நிகழ்வு ஏற்படும் அந்நாளில் பிரிந்து விடுவார்கள்."/>
        <aya index="15"
            text="இறைநம்பிக்கை கொண்டு, நற்செயல்கள் செய்தோர் பூஞ்சோலையில் மகிழ்விக்கப்படுவார்கள்."/>
        <aya index="16"
            text="யார் (நம்மை) மறுத்து, நமது வசனங்களையும், மறுமைச் சந்திப்பையும் பொய்யெனக் கூறினார்களோ அவர்கள் வேதனையின் முன் கொண்டு வரப்படுவார்கள்."/>
        <aya index="17"
            text="நீங்கள் மாலை நேரத்தை அடையும்போதும், காலை நேரத்தை அடையும்போதும் அல்லாஹ்வைப் போற்றுங்கள்!"/>
        <aya index="18"
            text="வானங்களிலும், பூமியிலும் அவனுக்கே எல்லாப் புகழும்! முன்னிரவு நேரத்திலும், நண்பகல் நேரத்தை அடையும்போதும் (அவனைப் போற்றுங்கள்!)"/>
        <aya index="19"
            text="அவனே உயிரற்றதிலிருந்து உயிருள்ளதை வெளிப்படுத்துகிறான்; உயிருள்ளதிலிருந்து உயிரற்றதை வெளிப்படுத்துகிறான். பூமி இறந்த பின் அதை உயிர்ப்பிக்கிறான். இவ்வாறே நீங்கள் (உயிர்ப்பித்து) வெளிப்படுத்தப்படுவீர்கள்."/>
        <aya index="20"
            text="அவன் மண்ணிலிருந்து உங்களைப் படைத்திருப்பதும், பின்னர் நீங்கள் மனித சமுதாயமாகப் பரவியிருப்பதும் அவனது சான்றுகளில் உள்ளதாகும்.385"/>
        <aya index="21"
            text="நீங்கள் மனைவியரிடம் மனநிம்மதி பெறுவதற்காக அவர்களை உங்களிலிருந்தே உங்களுக்காகப் படைத்திருப்பதும், உங்களுக்கிடையில் அன்பையும், கருணையையும் ஏற்படுத்தி இருப்பதும் அவனது சான்றுகளில் உள்ளதாகும். சிந்திக்கும் சமுதாயத்தினருக்கு இதில் சான்றுகள் உள்ளன."/>
        <aya index="22"
            text="வானங்களையும் பூமியையும் படைத்திருப்பதும், உங்கள் மொழிகளும், நிறங்களும் மாறுபட்டிருப்பதும் அவனது சான்றுகளில் உள்ளதாகும். இதில் அறிவுடையோருக்குச் சான்றுகள் உள்ளன."/>
        <aya index="23"
            text="நீங்கள் இரவிலும், பகலிலும் உறங்குவதும், அவனது அருளைத் தேடிக் கொள்வதும் அவனது சான்றுகளில் உள்ளதாகும். செவியேற்கும் சமுதாயத்தினருக்கு இதில் சான்றுகள் உள்ளன."/>
        <aya index="24"
            text="அவன் உங்களுக்கு மின்னலை அச்சமூட்டியும், ஆதரவளிப்பதாகவும் காட்டுவதும், பூமி இறந்த பின்னர் வானிலிருந்து மழையைப் பொழிவித்து அதன்மூலம் பூமியை உயிர்ப்பிப்பதும் அவனது சான்றுகளில் உள்ளதாகும். சிந்திக்கும் சமுதாயத்திற்கு இதில் சான்றுகள் உள்ளன."/>
        <aya index="25"
            text="அவனது கட்டளையால் வானமும், பூமியும் நிலைபெற்றிருப்பதும் அவனது சான்றுகளில் உள்ளதாகும். பின்னர் அவன் உங்களை ஒருமுறை அழைத்ததும் உடனே பூமியிலிருந்து வெளிப்படுவீர்கள்."/>
        <aya index="26"
            text="வானங்களிலும், பூமியிலும் உள்ளவை யாவும் அவனுக்கே உரியவை. ஒவ்வொன்றும் அவனுக்கே கட்டுப்படுகின்றன."/>
        <aya index="27"
            text="அவனே படைப்பைத் தொடங்கி, (அது அழிந்த) பின்பு மீண்டும் படைக்கிறான். இது அவனுக்கு மிக எளிதானதே! அவனுக்கே வானங்களிலும், பூமியிலும் உயர்ந்த பண்பு உரியது. அவன் மிகைத்தவன்; நுண்ணறிவாளன்.386"/>
        <aya index="28"
            text="உங்களுக்கு அவன் உங்களிலிருந்தே ஓர் எடுத்துக்காட்டைக் கூறுகிறான். உங்களுக்கு நாம் வழங்கியவற்றில் உங்கள் அடிமைகள் பங்காளிகளாக இருந்து, அதில் (அவர்களுடன்) சமமாக இருப்பீர்களா? உங்களைப் போன்றவர்களுக்கு நீங்கள் பயப்படுவதைப் போன்று (உங்களுக்குச் சமமாகி விடுவார்கள் என) அந்த அடிமைகளுக்கும் நீங்கள் பயப்படுகிறீர்கள். இவ்வாறே, சிந்திக்கும் சமுதாயத்திற்கு வசனங்களை விவரிக்கிறோம்."/>
        <aya index="29"
            text="எனினும் அநியாயக்காரர்கள் எந்த அறிவுமின்றித் தமது சுயவிருப்பங்களைப் பின்பற்றுகின்றனர். அல்லாஹ் யாரை வழிகேட்டில் விட்டுவிட்டானோ அவர்களுக்கு நேர்வழி காட்டுபவர் யார்? அவர்களுக்கு உதவியாளர்களும் இல்லை."/>
        <aya index="30"
            text="வாய்மை நெறியில் நின்று, இம்மார்க்கத்தில் உமது முகத்தை நிலைபெறச் செய்வீராக! (இதுவே) அல்லாஹ்வின் இயற்கை மார்க்கமாகும். அதன்மீதே அவன் மனிதர்களைப் படைத்துள்ளான். அல்லாஹ்வின் படைப்பில் மாறுதல் இல்லை. இதுவே நேரான மார்க்கமாகும். எனினும், மனிதர்களில் பெரும்பாலோர் அறிந்து கொள்வதில்லை.387"/>
        <aya index="31, 32"
            text="அவனை நோக்கித் திரும்பியவர்களாக (வாய்மை நெறியில் நில்லுங்கள்!) அவனுக்கே அஞ்சுங்கள்! தொழுகையை நிலைநிறுத்துங்கள்! தம்முடைய மார்க்கத்தைப் பிளவுபடுத்தி, பற்பல பிரிவினராகி விட்டார்களே அந்த இணைவைப்போரில் நீங்கள் ஆகி விடாதீர்கள்! ஒவ்வொரு பிரிவினரும் தம்மிடம் இருப்பதைக் கொண்டு மகிழ்கின்றனர்."/>
        <aya index="33"
            text="மனிதர்களுக்கு ஒரு துன்பம் ஏற்பட்டால் தமது இறைவனைத் நோக்கித் திரும்பியவர்களாக அவனிடம் பிரார்த்திக்கின்றனர். பின்னர் அவன், தனது அருளை அவர்களைச் சுவைக்கச் செய்தால் உடனே அவர்களில் ஒரு சாரார் தமது இறைவனுக்கு இணைவைக்கின்றனர்."/>
        <aya index="34"
            text="அவர்களுக்கு நாம் வழங்கியதில் அவர்கள் நன்றி மறந்ததே இதற்குக் காரணம். நீங்கள் சுகம் அனுபவியுங்கள்! விரைவில் அறிந்து கொள்வீர்கள்."/>
        <aya index="35"
            text="அல்லது இவர்களுக்கு ஏதேனும் ஆதாரத்தை நாம் இறக்கிவைத்து, அது இவர்கள் இணைவைத்துக் கொண்டிருப்பதைப் பற்றிப் பேசுகிறதா?"/>
        <aya index="36"
            text="நாம் மனிதர்களுக்கு அருளைச் சுவைக்கச் செய்யும்போது அதனால் அவர்கள் மகிழ்கின்றனர். அவர்களின் கைகள் செய்தவற்றால் அவர்களுக்கு ஏதேனும் துன்பம் நேர்ந்தால் அப்போது நம்பிக்கையிழந்து விடுகின்றனர்."/>
        <aya index="37"
            text="அல்லாஹ், தான் நாடியோருக்கு வாழ்வாதாரத்தை வாரி வழங்குகிறான்; (நாடியோருக்கு) அளவுடனும் கொடுக்கிறான் என்பதை அவர்கள் சிந்திக்கவில்லையா? இறைநம்பிக்கை கொண்ட சமுதாயத்திற்கு இதில் சான்றுகள் உள்ளன."/>
        <aya index="38"
            text="உறவினருக்கும், ஏழைக்கும், வழிப்போக்கருக்கும் அவர்களின் உரிமைகளை வழங்குவீராக! அல்லாஹ்வின் பொருத்தத்தைத் தேடுவோருக்கு இதுவே மிகச் சிறந்தது. அவர்களே வெற்றியாளர்கள்."/>
        <aya index="39"
            text="மக்களின் பொருளாதாரங்களிலிருந்து (உங்கள் செல்வம்) பெருகுவதற்காக நீங்கள் வட்டிக்குக் கொடுப்பது அல்லாஹ்விடத்தில் பெருகாது. ஆனால் அல்லாஹ்வின் பொருத்தத்தைத் தேடி நீங்கள் ஸகாத்தாகக் கொடுத்தால், அவர்களே பன்மடங்காகப் பெருக்கிக் கொண்டவர்கள்."/>
        <aya index="40"
            text="அல்லாஹ்தான் உங்களைப் படைத்தான். பின்னர் அவனே உங்களுக்கு உணவளித்தான். பிறகு உங்களை மரணிக்க வைப்பான். பின்னர் உங்களை உயிர்ப்பிப்பான். இவற்றில் எதையேனும் செய்பவர்கள் உங்களுடைய இணைக்கடவுள்களில் உள்ளனரா? அவன் தூயவன். அவர்கள் இணைவைப்பதை விட்டும் உயர்ந்தவன்."/>
        <aya index="41"
            text="மனிதர்களின் கைகள் செய்த (தீ)வினையின் காரணமாகவே தரையிலும், கடலிலும் குழப்பம் தோன்றியது. அவர்கள் செய்த சில செயல்(களின் விளைவு)களை அவர்களைச் சுவைக்கச் செய்வான் என்பதே இதற்குக் காரணம். இதனால் அவர்கள் மீளக்கூடும்."/>
        <aya index="42"
            text="&quot;நீங்கள் பூமியில் பயணித்து, (உங்களுக்கு) முன்னிருந்தோரின் முடிவு எப்படி ஆனது என்பதைப் பாருங்கள்!&quot; என்று கூறுவீராக! அவர்களில் பெரும்பாலோர் இணைவைப்போராகவே இருந்தனர்."/>
        <aya index="43"
            text="ஒருநாள் வருவதற்கு முன், நேரான மார்க்கத்தில் உமது முகத்தை நிலைநிறுத்துவீராக! அல்லாஹ்விடமிருந்து அதைத் தடுப்பது எதுவுமில்லை. அந்நாளில் அவர்கள் பிரிந்து விடுவார்கள்."/>
        <aya index="44"
            text="யார் (இறைவனை) மறுக்கிறாரோ அவரது இறைமறுப்பு அவருக்கே எதிரானது. நற்செயல் செய்வோர், தங்களுக்காகவே முன்னேற்பாடு செய்து கொள்கிறார்கள்."/>
        <aya index="45"
            text="இறைநம்பிக்கை கொண்டு, நற்செயல் செய்தோருக்குத் தனது அருளிலிருந்து அவன் கூலி வழங்க வேண்டும் என்பதே இதற்குக் காரணம். இறைமறுப்பாளர்களை அவன் நேசிப்பதில்லை."/>
        <aya index="46"
            text="நற்செய்தியாகவும், உங்களைத் தனது அருளை சுவைக்கச் செய்வதற்காகவும், அவனது ஆணைப்படி கப்பல்கள் செல்வதற்காகவும், அவனது அருளை நீங்கள் தேடுவதற்காகவும், நீங்கள் நன்றி செலுத்துவதற்காகவும் காற்றுகளை அனுப்புவது அவனது சான்றுகளில் உள்ளதாகும்."/>
        <aya index="47"
            text="(நபியே!) உமக்கு முன்பே தூதர்களை, அவர்களின் சமுதாயத்திற்கு அனுப்பினோம். அவர்கள் தெளிவான சான்றுகளுடன் அம்மக்களிடம் வந்தனர். பாவம் செய்தோருக்குத் தண்டனை வழங்கினோம். இறைநம்பிக்கையாளர்களுக்கு உதவி செய்வது நமது கடமையாகி விட்டது."/>
        <aya index="48"
            text="அல்லாஹ்தான் காற்றுகளை அனுப்புகிறான். அவை மேகங்களை நகர்த்திச் செல்கின்றன. பிறகு, தான் நாடியவாறு வானத்தில் பரப்பி, அதைப் பற்பல துண்டுகளாக ஆக்குகிறான். பின்னர், அதற்கு இடையிலிருந்து மழை வெளிப்படுவதை நீர் பார்க்கிறீர். அதனைத் தனது அடியார்களில், தான் நாடியோருக்கு அவன் பொழிவித்தால் உடனே அவர்கள் மகிழ்ச்சியடைகின்றனர்."/>
        <aya index="49"
            text="அது அவர்கள்மீது பொழிவிக்கப்படுவதற்கு முன்னர், ஏற்கனவே நம்பிக்கை இழந்தவர்களாகவே இருந்தனர்."/>
        <aya index="50"
            text="(நபியே!) பூமியை, அது இறந்தபின் அல்லாஹ் எவ்வாறு உயிர்ப்பிக்கிறான் என்று அவனது அருளின் அடையாளங்களைக் கவனிப்பீராக! அவனே இறந்தோரையும் உயிர்ப்பிப்பவன். அவன் ஒவ்வொரு பொருளின்மீதும் ஆற்றல் மிக்கவன்."/>
        <aya index="51"
            text="நாம் காற்றை அனுப்பி, அ(தனால் பயிரான)து மஞ்சள் நிறமாக மாறுவதைக் அவர்கள் கண்டால், அதன் பின்னர் நன்றி மறந்தவர்களாகி விடுகின்றனர்."/>
        <aya index="52"
            text="(நபியே!) மரணித்தோரைச் செவியேற்கச் செய்ய உம்மால் முடியாது. செவிடர்கள் புறக்கணித்துத் திரும்பிச் செல்லும்போது அவர்களையும் உம்மால் (உமது) அழைப்பை செவியேற்கச் செய்ய முடியாது.388"/>
        <aya index="53"
            text="நீர் குருடர்களையும் அவர்களின் வழிகேட்டிலிருந்து (வெளியேற்றி) நேர்வழியில் செலுத்துபவராக இல்லை. உம்மால், நமது வசனங்களை நம்பி முஸ்லிம்களாக இருப்பவர்களையே செவியேற்கச் செய்ய இயலும்."/>
        <aya index="54"
            text="அல்லாஹ்வே உங்களைப் பலவீனமாகப் படைத்தான். பின்னர் பலவீனத்திற்குப் பிறகு பலத்தை அளித்தான். பிறகு பலத்திற்குப் பின்னர் பலவீனத்தையும், வயோதிகத்தையும் ஏற்படுத்தினான். அவன், தான் நாடியதைப் படைக்கிறான். அவன் நன்கறிந்தவன்; ஆற்றல் மிக்கவன்."/>
        <aya index="55"
            text="மறுமை நிகழ்வு ஏற்படும் நாளில் குற்றவாளிகள், '(இவ்வுலகில்) குறைவான நேரமே தவிர தாங்கள் தங்கியிருக்கவில்லை' என்று சத்தியம் செய்வார்கள். இவ்வாறே அவர்கள் திசை திருப்பப்படுவோராக இருந்தனர்."/>
        <aya index="56"
            text="&quot;அல்லாஹ்வின் பதிவேட்டில் உள்ளவாறு, (உயிர்ப்பித்து) எழுப்பப்படும் நாள்வரை நீங்கள் தங்கியிருந்தீர்கள். இதுதான் எழுப்பப்படும் நாள். எனினும் நீங்கள் அறியாதோராக இருந்தீர்கள்&quot; என்று கல்வியறிவும், இறைநம்பிக்கையும் கொடுக்கப்பட்டோர் கூறுவார்கள்."/>
        <aya index="57"
            text="அந்நாளில் அநியாயக்காரர்கள் கூறும் சாக்குப்போக்கு அவர்களுக்குப் பயனளிக்காது. மேலும் அவர்கள் பொருந்திக் கொள்ளப்பட மாட்டார்கள்."/>
        <aya index="58"
            text="(நபியே!) மக்களுக்காக ஒவ்வொரு எடுத்துக்காட்டையும் இந்தக் குர்ஆனில் கூறியுள்ளோம். நீர் அவர்களிடம் ஏதேனும் ஒரு சான்றைக் கொண்டு வந்தால், &quot;நீங்கள் பொய்யர்களைத் தவிர வேறில்லை&quot; என்றே இறைமறுப்பாளர்கள் கூறுவார்கள்."/>
        <aya index="59" text="இவ்வாறே அறியாதோரின் உள்ளங்களில் அல்லாஹ் முத்திரையிடுகிறான்."/>
        <aya index="60"
            text="(நபியே!) பொறுமையை மேற்கொள்வீராக! அல்லாஹ்வின் வாக்கு உண்மையானது. உறுதியான நம்பிக்கை கொள்ளாதவர்கள் உம்மைக் குறைத்து மதிப்பிட்டுவிடக் கூடாது."/>
    </sura>
    <sura index="31" name="">
        <aya index="1" text="அலிஃப், லாம், மீம்."/>
        <aya index="2" text="இவை ஞானம் நிறைந்த வேதத்தின் வசனங்களாகும்."/>
        <aya index="3" text="நன்மை செய்வோருக்கு நேர்வழியாகவும், அருளாகவும் இருக்கிறது."/>
        <aya index="4"
            text="அவர்கள் தொழுகையை நிலைநிறுத்துவார்கள். ஸகாத்தைக் கொடுப்பார்கள். அவர்களே மறுமையையும் உறுதியாக நம்புவார்கள்."/>
        <aya index="5"
            text="அவர்கள் தம் இறைவனின் நேர்வழியில் இருப்பவர்கள். அவர்களே வெற்றியாளர்கள்."/>
        <aya index="6"
            text="அல்லாஹ்வின் பாதையை விட்டும் அறிவின்றி (மக்களை) வழிகெடுத்து, அதைக் கேலியாக எடுத்துக் கொள்வதற்காக வீணான விஷயங்களை விலைக்கு வாங்கும் மனிதர்களும் இருக்கின்றனர். இத்தகையோருக்கே இழிவு தரும் வேதனை உண்டு."/>
        <aya index="7"
            text="நமது வசனங்கள் அவனுக்கு எடுத்துரைக்கப்பட்டால் தனது காதுகளில் செவிட்டுத்தன்மை உள்ளவனைப் போன்றும், அதைக் கேட்காதவனைப் போன்றும் கர்வம் கொண்டு திரும்பிச் செல்கிறான். அவனுக்குத் துன்புறுத்தும் வேதனையைக் கொண்டு நற்செய்தி கூறுவீராக!"/>
        <aya index="8, 9"
            text="யார் இறைநம்பிக்கை கொண்டு, நற்செயல்கள் செய்கிறார்களோ அவர்களுக்கு இன்பம் மிகுந்த சொர்க்கங்கள் உள்ளன. அதில் நிரந்தரமாக இருப்பார்கள். அல்லாஹ்வின் வாக்குறுதி உண்மையானது. அவன் மிகைத்தவன்; நுண்ணறிவாளன்."/>
        <aya index="10"
            text="அவனே நீங்கள் பார்க்கும் வகையிலான தூண்களின்றி வானங்களைப் படைத்தான். பூமி உங்களுடன் அசையாதிருப்பதற்காக அதில் உறுதியான மலைகளை ஏற்படுத்தினான். மேலும், அதில் அனைத்து உயிரினங்களையும் பரவச் செய்தான். நாமே வானிலிருந்து மழையைப் பொழிவித்து, அதில் சிறப்பான (பயிரினங்களில்) ஒவ்வொரு வகையையும் முளைக்கச் செய்தோம்."/>
        <aya index="11"
            text="இது அல்லாஹ்வின் படைப்பாகும். அவனையன்றி மற்றவர்கள் எதைப் படைத்துள்ளனர் என்பதை எனக்குக் காட்டுங்கள்! மாறாக, இந்த அநியாயக்காரர்கள் பகிரங்க வழிகேட்டில் உள்ளனர்."/>
        <aya index="12"
            text="லுக்மானுக்கு நாம் ஞானத்தை வழங்கினோம். &quot;அல்லாஹ்வுக்கு நன்றி செலுத்துவீராக! யார் நன்றி செலுத்துகிறாரோ அவர் தனக்காகவே நன்றி செலுத்துகிறார். யாரேனும் நன்றி மறந்தால் அல்லாஹ் தேவைகளற்றவன்; புகழுக்குரியவன்&quot; (என்று அவருக்குக் கூறினோம்.)389"/>
        <aya index="13"
            text="லுக்மான், தனது மகனுக்கு நற்போதனை செய்யும்போது, &quot;என் அருமை மகனே! நீ அல்லாஹ்வுக்கு இணைவைக்காதே! இணைவைத்தல் மாபெரும் அநியாயமாகும்&quot; என்று கூறியதை நினைவூட்டுவீராக!390"/>
        <aya index="14"
            text="மனிதனுக்கு அவனது பெற்றோர் குறித்தும் அறிவுறுத்தினோம். அவனது தாய் பலவீனத்துக்கு மேல் பலவீனப்பட்டு அவனைச் சுமந்தாள். அவனது பால்குடி மறக்கும் காலம் இரண்டு ஆண்டுகள் ஆகும். எனவே, எனக்கும், உன்னுடைய பெற்றோருக்கும் நன்றி செலுத்துவாயாக! என்னிடமே மீளுதல் இருக்கிறது.391"/>
        <aya index="15"
            text="எதைப் பற்றி உனக்கு எந்த அறிவும் இல்லையோ அதை எனக்கு இணையாக்குமாறு அவ்விருவரும் உன்னை வற்புறுத்தினால் அவர்களுக்குக் கட்டுப்பட வேண்டாம். ஆனால் இவ்வுலக வாழ்க்கையில் அவ்விருவருடனும் நல்ல முறையில் நட்புறவு கொள்! என் பக்கம் திரும்பியோரின் வழியைப் பின்பற்று! பிறகு நீங்கள் என்னிடமே திரும்பி வரவேண்டியுள்ளது. நீங்கள் செய்து கொண்டிருந்ததைப் பற்றி அப்போது உங்களுக்கு அறிவிப்பேன்."/>
        <aya index="16"
            text="என் அருமை மகனே! ஒரு பொருள் கடுகின் விதையளவே இருந்து, அது பாறையிலோ அல்லது வானங்களிலோ அல்லது பூமியிலோ இருந்தாலும் அல்லாஹ் அதைக் கொண்டு வந்து விடுவான். அல்லாஹ் நுட்பமானவன்; நன்கறிந்தவன்."/>
        <aya index="17"
            text="என் அருமை மகனே! நீ தொழுகையை நிலைநிறுத்து! நன்மையை ஏவு! தீமையைத் தடு! உனக்கு ஏற்படும் கஷ்டங்களைப் பொறுத்துக் கொள்! இதுவே உறுதியான காரியங்களில் உள்ளதாகும்."/>
        <aya index="18"
            text="மக்களை விட்டும் உன் முகத்தை அகந்தையுடன் திருப்பிக் கொள்ளாதே! பூமியில் கர்வமாக நடக்காதே! அகந்தையும், கர்வமும் கொண்ட எவரையும் அல்லாஹ் நேசிப்பதில்லை."/>
        <aya index="19"
            text="&quot;உனது நடையில் நடுத்தரத்தைக் கடைப்பிடிப்பாயாக! உனது சப்தத்தைத் தாழ்த்திக் கொள்வாயாக! சப்தங்களில் மிகவும் வெறுக்கத்தக்கது கழுதையின் சப்தமாகும்&quot; (என்றும் போதித்தார்.)392"/>
        <aya index="20"
            text="வானங்களில் உள்ளவற்றையும், பூமியில் உள்ளவற்றையும் உங்களுக்காக அல்லாஹ் வசப்படுத்தியுள்ளான் என்பதையும், அவன் தனது அருட்கொடைகளை வெளிப்படையாகவும், மறைமுகமாகவும் உங்கள்மீது முழுமைப்படுத்தியுள்ளான் என்பதையும் நீங்கள் சிந்திக்கவில்லையா? மனிதர்களில் சிலர் அறிவோ, நேர்வழியோ, பிரகாசிக்கும் வேதமோ இன்றி அல்லாஹ்வைப் பற்றித் தர்க்கம் செய்கின்றனர்."/>
        <aya index="21"
            text="&quot;அல்லாஹ் அருளியதை நீங்கள் பின்பற்றுங்கள்!&quot; என்று அவர்களுக்குக் கூறப்பட்டால், &quot;அவ்வாறல்ல! எங்கள் முன்னோரை எதன்மீது கண்டோமோ அதையே நாங்கள் பின்பற்றுவோம்&quot; என்று கூறுகின்றனர். கொழுந்து விட்டெரியும் வேதனையின் பக்கம் ஷைத்தான் அவர்களை அழைத்துக் கொண்டிருந்தாலுமா (அவ்வாறு பின்பற்றுவார்கள்?)"/>
        <aya index="22"
            text="நன்மை செய்பவராக யார் தனது முகத்தை அல்லாஹ்வுக்கு அடிபணியச் செய்கிறாரோ அவர் உறுதியான கயிற்றினைப் பற்றிப் பிடித்துக் கொண்டார். காரியங்களின் முடிவு அல்லாஹ்விடமே இருக்கிறது."/>
        <aya index="23"
            text="யார் (நம்மை) மறுக்கிறாரோ அவர்களின் இறைமறுப்பு (நபியே!) உம்மைக் கவலையில் ஆழ்த்த வேண்டாம். அவர்கள் நம்மிடமே மீண்டு வர வேண்டியுள்ளது. அவர்கள் செய்தவற்றை அவர்களுக்கு அறிவிப்போம். உள்ளங்களில் உள்ளவற்றை அல்லாஹ்வே நன்கறிந்தவன்."/>
        <aya index="24"
            text="அவர்களுக்குச் சிறிது காலம் வசதி வாய்ப்புகளை வழங்குவோம். பிறகு அவர்களைக் கடும் வேதனையின்பால் (செல்லுமாறு) கட்டாயப்படுத்துவோம்."/>
        <aya index="25"
            text="&quot;வானங்களையும், பூமியையும் படைத்தவன் யார்?&quot; என்று அவர்களிடம் கேட்பீராயின், 'அல்லாஹ்' என்றே கூறுவார்கள். &quot;எல்லாப் புகழும் அல்லாஹ்வுக்கே!&quot; என்று கூறுவீராக! எனினும், அவர்களில் பெரும்பாலோர் அறிந்து கொள்ள மாட்டார்கள்."/>
        <aya index="26"
            text="வானங்களிலும் பூமியிலும் இருப்பவை அல்லாஹ்வுக்கே உரியவை. அல்லாஹ்வே தேவைகளற்றவன்; புகழுக்குரியவன்."/>
        <aya index="27"
            text="பூமியிலுள்ள மரங்கள் பேனாக்களாகி, கடலும் அதன்பின் ஏழு கடல்களும் (மையாகி) உதவினாலும் அல்லாஹ்வின் வார்த்தைகள் (எழுதித்) தீர்ந்து போகாது. அல்லாஹ் மிகைத்தவன்; நுண்ணறிவாளன்."/>
        <aya index="28"
            text="உங்களைப் படைப்பதும், உங்களை (உயிர்ப்பித்து) எழுப்புவதும் ஒரே ஒருவரைப் (படைத்து, உயிர்ப்பிப்பதைப்) போன்றே தவிர வேறில்லை. அல்லாஹ் செவியுறுபவன்; பார்ப்பவன்."/>
        <aya index="29"
            text="அல்லாஹ்வே இரவைப் பகலில் நுழைக்கிறான்; பகலை இரவில் நுழைக்கிறான் என்பதையும், சூரியனையும் சந்திரனையும் வசப்படுத்தியுள்ளான் என்பதையும் நீர் சிந்திக்கவில்லையா? ஒவ்வொன்றும் குறிப்பிட்ட தவணை வரை ஓடுகின்றன. நீங்கள் செய்பவற்றை அல்லாஹ் நன்கறிந்தவன்."/>
        <aya index="30"
            text="'அல்லாஹ்வே உண்மையானவன்; அவனையன்றி அவர்கள் பிரார்த்திப்பவை பொய்யானவை. அல்லாஹ் உயர்ந்தவன்; மிகப் பெரியவன்' என்பதே இதற்குக் காரணம்."/>
        <aya index="31"
            text="அல்லாஹ்வின் அருளால் கடலில் கப்பல்கள் செல்வதை நீர் காணவில்லையா? அவன், தனது சான்றுகளை உங்களுக்குக் காட்ட வேண்டும் என்பதே இதற்குக் காரணம். நன்றி செலுத்தும் ஒவ்வொரு பொறுமையாளருக்கும் இதில் சான்றுகள் உள்ளன."/>
        <aya index="32"
            text="(கடலில்) மலைகளைப் போல் பேரலைகள் அவர்களைச் சூழ்ந்து கொள்ளும்போது அல்லாஹ்வுக்கே வணக்கத்தை உரித்தாக்கி அவனிடம் பிரார்த்திக்கின்றனர். அவன், அவர்களைக் காப்பாற்றிக் கரைக்குக் கொண்டு வந்தால் அவர்களில் சரியான முறையில் நடப்பவர்களும் உண்டு. நன்றிகெட்ட, பெரும் மோசடிக்காரர்களைத் தவிர வேறெவரும் நமது சான்றுகளை மறுப்பதில்லை."/>
        <aya index="33"
            text="மனிதர்களே! உங்கள் இறைவனுக்கு அஞ்சுங்கள்! தந்தை, தன் பிள்ளைக்குப் பயனளிக்க முடியாத, அத்தந்தைக்குப் பிள்ளை பயனளிப்பவனாக இல்லாத ஒருநாளை அஞ்சிக் கொள்ளுங்கள்! அல்லாஹ்வின் வாக்குறுதி உண்மையானது. எனவே இவ்வுலக வாழ்க்கை உங்களை ஏமாற்றிவிட வேண்டாம். ஏமாற்றக் கூடியவனும் அல்லாஹ்வின் விஷயத்தில் உங்களை ஏமாற்றிவிட வேண்டாம்."/>
        <aya index="34"
            text="அல்லாஹ்விடமே உலகம் அழியும் நேரத்தைப் பற்றிய அறிவு இருக்கிறது. அவனே மழையைப் பொழிவிக்கிறான். அவனே கருவறைகளில் உள்ளவற்றை அறிகிறான். நாளை எதைச் சம்பாதிக்கப் போகிறோம் என்பதை எவரும் அறிய மாட்டார். எந்த இடத்தில் மரணிப்போம் என்பதையும் எவரும் அறிய மாட்டார். அல்லாஹ்வே நன்கறிந்தவன்; நுட்பமாக அறிபவன்.393"/>
    </sura>
    <sura index="32" name="">
        <aya index="1" text="அலிஃப், லாம், மீம்.394"/>
        <aya index="2"
            text="இவ்வேதம் அகிலங்களின் இறைவனால் அருளப்பட்டதாகும். இதில் எந்தச் சந்தேகமும் இல்லை."/>
        <aya index="3"
            text="&quot;இவர் இதைப் புனைந்து கூறி விட்டார்&quot; என அவர்கள் கூறுகிறார்களா? அவ்வாறல்ல! (நபியே!) உமக்கு முன் எச்சரிக்கை செய்பவர் எவரும் வராத சமுதாயத்திற்கு நீர் எச்சரிக்கை செய்வதற்காக இது உமது இறைவனிடமிருந்து வந்துள்ள உண்மையாகும். இதனால் அவர்கள் நேர்வழி பெறக் கூடும்."/>
        <aya index="4"
            text="அல்லாஹ்தான் வானங்களையும், பூமியையும், அவற்றுக்கு இடைப்பட்டவற்றையும் ஆறு நாட்களில் படைத்தான். பின்னர் அர்ஷின்மீது அமர்ந்தான். அவனையன்றி உங்களுக்குப் பாதுகாவலரோ, பரிந்துரையாளரோ இல்லை. சிந்திக்க மாட்டீர்களா?"/>
        <aya index="5"
            text="அவன் வானத்திலிருந்து பூமிவரை காரியங்களை நிர்வகிக்கிறான். பின்னர் அது ஒருநாளில் அவனிடம் ஏறிச் செல்கிறது. அந்நாளின் அளவு உங்கள் கணக்கின்படி ஆயிரம் ஆண்டுகளாக இருக்கும்."/>
        <aya index="6"
            text="அவன் மறைவானவற்றையும், வெளிப்படையானவற்றையும் அறிபவன்; மிகைத்தவன்; நிகரிலா அன்பாளன்."/>
        <aya index="7"
            text="தான் படைத்துள்ள ஒவ்வொரு பொருளையும் அழகாக்கினான். மனிதப் படைப்பை களிமண்ணிலிருந்து தொடங்கினான்."/>
        <aya index="8" text="அற்பமான நீரின் மூலப்பொருளிலிருந்து அவனது வழித்தோன்றலைப் படைத்தான்."/>
        <aya index="9"
            text="பின்னர் அவனை ஒழுங்குபடுத்தித், தன் உயிரை அவனிடத்தில் ஊதினான். உங்களுக்குச் செவிப் புலனையும், பார்வைகளையும், உள்ளங்களையும் அமைத்தான். நீங்கள் குறைவாகவே நன்றி செலுத்துகிறீர்கள்."/>
        <aya index="10"
            text="&quot;நாங்கள் (இறந்து) பூமியில் மக்கிப் போன பின்னர், புதிய படைப்பாக ஆவோமோ?&quot; என்று கேட்கின்றனர். எனினும், அவர்கள் தமது இறைவனைச் சந்திப்பதை மறுப்போராக உள்ளனர்."/>
        <aya index="11"
            text="&quot;உங்களுக்காக நியமிக்கப்பட்டிருக்கும் மரணத்தின் வானவர் உங்களைக் கைப்பற்றுவார். பின்னர் உங்கள் இறைவனிடமே நீங்கள் மீண்டும் கொண்டு வரப்படுவீர்கள்&quot; என்று கூறுவீராக!"/>
        <aya index="12"
            text="(நபியே! மறுமை நாளில்) நீர் பார்க்க வேண்டுமே! அப்போது குற்றவாளிகள், &quot;எங்கள் இறைவனே! நாங்கள் பார்த்து விட்டோம்; செவியுற்று விட்டோம். எனவே எங்களைத் திருப்பி அனுப்புவாயாக! நாங்கள் நற்செயல்களைச் செய்வோம். நாங்கள் உறுதியாக நம்பி விட்டோம்&quot; என்று (கூறித்) தமது இறைவனுக்கு முன் தலைகுனிந்து நிற்பார்கள்."/>
        <aya index="13"
            text="நாம் நாடியிருந்தால் ஒவ்வொருவருக்கும் அவர்களுக்குரிய நேர் வழியை வழங்கியிருப்போம். எனினும் &quot;ஜின்களிலும் மனிதர்களிலும் உள்ள (குற்றவாளிகள்) அனைவரையும் கொண்டு நரகத்தை நிரப்புவேன்&quot; என்று என்னிடமிருந்து வாக்கு உறுதியாகி விட்டது."/>
        <aya index="14"
            text="&quot;எனவே, உங்களுக்கான (தீர்ப்பு கூறப்படும்) இந்நாளின் சந்திப்பை நீங்கள் மறந்ததால் (வேதனையைச்) சுவையுங்கள்! நாமும் உங்களை மறந்துவிட்டோம். நீங்கள் செய்து கொண்டிருந்த (தீய) செயல்களுக்காக நிலையான வேதனையைச் சுவையுங்கள்!&quot; (என்று கூறப்படும்)."/>
        <aya index="15"
            text="நமது வசனங்கள் மூலம் அறிவுறுத்தப்பட்டால் ஸஜ்தாவில் விழுந்து, தமது இறைவனின் புகழைக் கொண்டு போற்றுவோரே அவற்றை நம்பியவர்கள். அவர்கள் கர்வம் கொள்ள மாட்டார்கள்."/>
        <aya index="16"
            text="அவர்களின் விலாப்புறங்கள் படுக்கைகளை விட்டு விலகிவிடும். அவர்கள் அச்சத்துடனும், ஆவலுடனும் தமது இறைவனைப் பிரார்த்திப்பார்கள். அவர்களுக்கு நாம் வழங்கியவற்றிலிருந்து செலவும் செய்வார்கள்.395"/>
        <aya index="17"
            text="எனவே, அவர்கள் செய்து கொண்டிருந்த (நல்ல) செயல்களுக்குக் கூலியாக, அவர்களுக்கென மறைத்து வைக்கப்பட்டிருக்கும் கண் குளிர்ச்சியை யாரும் அறிய மாட்டார்கள்.396"/>
        <aya index="18"
            text="இறைநம்பிக்கையாளராக இருப்பவர், பாவம் செய்து கொண்டிருப்பவரைப் போல் ஆவாரா? அவர்கள் சமமாக மாட்டார்கள்."/>
        <aya index="19"
            text="இறைநம்பிக்கை கொண்டு நற்செயல்கள் செய்தோருக்கு, அவர்கள் செய்து கொண்டிருந்தவற்றுக்கு விருந்தாக தங்குவதற்குச் சொர்க்கங்கள் உள்ளன."/>
        <aya index="20"
            text="பாவம் செய்தோரின் தங்குமிடம் நரகமாகும். அவர்கள் அங்கிருந்து வெளியேற முற்படும்போதெல்லாம் மீண்டும் அ(ந்நரகத்)திலேயே தள்ளப்படுவார்கள். அவர்களிடம், &quot;நீங்கள் பொய்யெனக் கூறிக் கொண்டிருந்த நரக வேதனையைச் சுவையுங்கள்!&quot; எனக் கூறப்படும்."/>
        <aya index="21"
            text="அவர்கள் (மறுமையின்) மிகப் பெரிய வேதனைக்கு முன்பு (இவ்வுலகில்) குறைந்த வேதனையைச் சுவைக்குமாறு செய்வோம். இதனால் அவர்கள் (பாவத்திலிருந்து) மீளக் கூடும்.397"/>
        <aya index="22"
            text="தன் இறைவனின் வசனங்கள் மூலம் அறிவுறுத்தப்பட்டு, (அதன்)பின் அவற்றைப் புறக்கணிப்பவனைவிடப் பெரும் அநியாயக்காரன் யார்? இக்குற்றவாளிகளை நாம் தண்டிப்போம்."/>
        <aya index="23"
            text="நாம் மூஸாவுக்கு வேதத்தைக் கொடுத்தோம். (நபியே!) அவரைச் சந்தித்தது குறித்து நீர் சந்தேகத்தில் ஆகி விடாதீர்! அ(வ்வேதத்)தை இஸ்ராயீலின் வழித்தோன்றல்களுக்கு நேர்வழி காட்டியாக ஆக்கினோம்.398"/>
        <aya index="24"
            text="அவர்கள் பொறுமையை மேற்கொண்டு, நமது வசனங்களை (ஏற்று) உறுதி கொண்டபோது, நமது ஆணைப்படி நேர் வழிகாட்டும் தலைவர்களை அவர்களில் ஏற்படுத்தினோம்."/>
        <aya index="25"
            text="அவர்கள் கருத்து வேறுபாடு கொண்டவற்றில் உமது இறைவன் அவர்களுக்கிடையே மறுமை நாளில் தீர்ப்பளிப்பான்."/>
        <aya index="26"
            text="இவர்களுக்கு முன்பு எத்தனையோ தலைமுறைகளை அழித்துள்ளோம் என்பது இவர்களை நேர்வழியில் செலுத்தவில்லையா? அவர்கள் வசித்த இடங்களில்தான் இவர்கள் நடமாடுகின்றனர். இதில் சான்றுகள் உள்ளன. இவர்கள் செவியுற வேண்டாமா?"/>
        <aya index="27"
            text="நாமே வறண்ட பூமியில் தண்ணீரைப் பாய்ந்தோடச் செய்து, அதன்மூலம் பயிர் விளைச்சலை வெளிப்படுத்துகிறோம் என்பதை அவர்கள் பார்க்கவில்லையா? அவர்களின் கால்நடைகளும், அவர்களும் அதிலிருந்து உண்ணுகிறார்கள். அவர்கள் அறிந்து கொள்ள மாட்டார்களா?"/>
        <aya index="28"
            text="&quot;நீங்கள் உண்மையாளர்களாக இருந்தால் அந்தத் தீர்ப்பு (நாள்) எப்போது?&quot; என்று கேட்கின்றனர்."/>
        <aya index="29"
            text="&quot;அந்தத் தீர்ப்பு நாளில் இறைமறுப்பாளர்களுக்கு அவர்களின் நம்பிக்கை பயனளிக்காது; அவர்கள் அவகாசம் கொடுக்கப்படவும் மாட்டார்கள்&quot; என்று கூறுவீராக!"/>
        <aya index="30"
            text="எனவே அவர்களைப் புறக்கணிப்பீராக! நீர் எதிர்பார்ப்பீராக! அவர்களும் எதிர்பார்ப்பவர்கள் தான்."/>
    </sura>
    <sura index="33" name="">
        <aya index="1"
            text="நபியே! அல்லாஹ்வை அஞ்சிக் கொள்வீராக! நீர் இறைமறுப்பாளர்களுக்கும், நயவஞ்சகர்களுக்கும் கட்டுப்படாதீர்! அல்லாஹ் நன்கறிந்தவனாகவும், நுண்ணறிவாளனாகவும் இருக்கிறான்."/>
        <aya index="2"
            text="(நபியே!) உமது இறைவனிடமிருந்து உமக்கு அறிவிக்கப்படுவதையே பின்பற்றுவீராக! நீங்கள் செய்பவற்றை அல்லாஹ் நன்கறிந்தவனாக இருக்கிறான்."/>
        <aya index="3"
            text="அல்லாஹ்வின் மீதே நம்பிக்கை வைப்பீராக! பொறுப்பேற்க அல்லாஹ் போதுமானவன்."/>
        <aya index="4"
            text="எந்த மனிதராயினும் அவருக்குள் இரண்டு உள்ளங்களை அல்லாஹ் அமைக்கவில்லை. உங்கள் மனைவியரில் யாரை நீங்கள் தாயுடன் ஒப்பிட்டுக் கூறினீர்களோ அவர்களை உங்கள் அன்னையராக அவன் ஆக்கவில்லை. உங்கள் வளர்ப்புப் பிள்ளைகளை உங்கள் புதல்வர்களாகவும் அவன் ஆக்கவில்லை. இது உங்கள் வாய்மொழிகளால் நீங்கள் கூறிக் கொள்வதுதான். அல்லாஹ் உண்மையைக் கூறுகிறான். அவனே நேரான வழியில் செலுத்துகிறான்."/>
        <aya index="5"
            text="அவர்களின் (உண்மையான) தந்தையருடன் சேர்த்தே அவர்களை அழையுங்கள்! அதுவே அல்லாஹ்விடம் மிக நேர்மையானதாகும், அவர்களின் தந்தையரை நீங்கள் அறியாவிட்டால் (அவர்கள்) உங்கள் மார்க்கச் சகோதரர்களும், உங்கள் நண்பர்களும் ஆவர். நீங்கள் (அறியாமல்) தவறிழைத்தவற்றில் உங்கள்மீது எந்தக் குற்றமும் இல்லை. மாறாக, உங்கள் உள்ளங்கள் திட்டமிட்டுக் கூறுவதே (குற்றமாகும்), அல்லாஹ் மிக்க மன்னிப்பவனாகவும், நிகரிலா அன்பாளனாகவும் இருக்கிறான்.399"/>
        <aya index="6"
            text="இறைநம்பிக்கையாளர்களுக்குத் தங்களின் உயிர்களைவிட இந்த நபியே மிக்க மேலானவர். அவருடைய மனைவியர் அவர்களுக்கு அன்னையர் ஆவர். இறைநம்பிக்கையாளர்களையும், ஹிஜ்ரத் செய்தோரையும்விட இரத்த உறவுகளே அல்லாஹ்வின் வேதப்படி ஒருவருக்கொருவர் மிக நெருக்கமானவர்கள். எனினும் உங்கள் நண்பர்களுக்கு நன்மை செய்வது உங்களுக்கு (அனுமதிக்கப்பட்டு) உள்ளது. இது வேதத்தில் பதிவு செய்யப்பட்டுள்ளது.400"/>
        <aya index="7"
            text="(நபியே!) நபிமார்களிடமும், உம்மிடமும், நூஹ், இப்றாஹீம், மூஸா, மர்யமுடைய மகன் ஈஸா ஆகியோரிடமும் நாம் அவர்களுக்கான உடன்படிக்கையை ஏற்படுத்திக் கொண்டதை நினைத்துப் பார்ப்பீராக! அவர்களிடம் உறுதியான உடன்படிக்கை ஏற்படுத்தினோம்."/>
        <aya index="8"
            text="அந்த உண்மையாளர்களிடம் அவர்களின் உண்மையைப் பற்றி அவன் விசாரிக்க வேண்டும் என்பதே இதற்குக் காரணம். இறைமறுப்பாளர்களுக்குத் துன்புறுத்தும் வேதனையை அவன் தயார்படுத்தியுள்ளான்."/>
        <aya index="9"
            text="இறைநம்பிக்கையாளர்களே! அல்லாஹ் உங்களுக்குச் செய்த அருட்கொடையை நினைத்துப் பாருங்கள்! (எதிரிப்) படைகள் உங்களிடம் வந்தபோது அவர்களுக்கு எதிராக ஒரு காற்றையும், உங்களால் பார்க்க முடியாத படைகளையும் அனுப்பினோம். நீங்கள் செய்பவற்றை அல்லாஹ் பார்ப்பவனாக இருக்கிறான்.401"/>
        <aya index="10"
            text="அந்நேரத்தில் உங்களுக்கு மேலிருந்தும், உங்களுக்குக் கீழிருந்தும் அவர்கள் உங்களிடம் வந்தனர். அப்போது (உங்கள்) கண்கள் சாய்ந்து, இதயங்கள் தொண்டைக் குழிகளை அடைந்து விட்டன. அல்லாஹ்வைப் பற்றி பல்வேறு எண்ணங்களை நீங்கள் எண்ணினீர்கள்.402"/>
        <aya index="11"
            text="அங்கு இறைநம்பிக்கையாளர்கள் சோதனைக்குள்ளாக்கப்பட்டு, மிகக் கடுமையாக உலுக்கப்பட்டனர்."/>
        <aya index="12"
            text="&quot;அல்லாஹ்வும் அவனது தூதரும் ஏமாற்றத்தைத் தவிர வேறெதையும் நமக்கு வாக்களிக்கவில்லை&quot; என்று நயவஞ்சகர்களும், உள்ளங்களில் நோயுள்ளவர்களும் கூறியதை நினைத்துப் பார்ப்பீராக!"/>
        <aya index="13"
            text="அவர்களில் ஒருசாரார், &quot;யஸ்ரிப் வாசிகளே! நீங்கள் நிலைத்து நிற்க முடியாது. எனவே திரும்பிச் செல்லுங்கள்!&quot; என்று கூறியதையும் நினைத்துப் பார்ப்பீராக! அவர்களில் மற்றொரு பிரிவினர், &quot;எங்கள் வீடுகள் பாதுகாப்பற்று உள்ளன&quot; என்று கூறி நபியிடம் (போரிடாதிருக்க) அனுமதி கோரினர். ஆனால் அவையோ பாதுகாப்பாகவே இருந்தன. (எனினும்) அவர்கள் வெருண்டோடுவதையே விரும்பினர்.403"/>
        <aya index="14"
            text="அந்நகரின் பல பகுதிகளிலிருந்தும் அவர்களுக்கு எதிராக(ப் படைகள்) ஊடுருவுமாறு செய்யப்பட்டு, பின்னர் குழப்பத்தை ஏற்படுத்துமாறு அவர்களிடம் கேட்கப்பட்டால் அவர்கள் அதைச் செய்தே இருப்பார்கள். சிறிதளவே தவிர அதற்குத் தயங்க மாட்டார்கள்."/>
        <aya index="15"
            text="அவர்கள் புறமுதுகிட்டு ஓடுவதில்லை என்று இதற்கு முன்னர் அல்லாஹ்விடத்தில் வாக்குறுதி அளித்திருந்தனர். அல்லாஹ்விடம் அளித்த வாக்குறுதி விசாரிக்கப்படக் கூடியதாகும்."/>
        <aya index="16"
            text="(நபியே!) &quot;மரணத்திலிருந்தோ அல்லது கொல்லப்படுவதிலிருந்தோ நீங்கள் வெருண்டோடினாலும், (அவ்வாறு) ஓடுவது உங்களுக்குப் பயனளிக்காது. அப்போதும் சிறிது காலமே நீங்கள் சுகபோகம் வழங்கப்படுவீர்கள்&quot; என்று கூறுவீராக!"/>
        <aya index="17"
            text="&quot;அல்லாஹ் உங்களுக்குக் கெடுதியை நாடினால் அவனிடமிருந்து உங்களைப் பாதுகாப்பவன் யார்? அல்லது அவன் உங்களுக்கு அருள் புரிய நாடிவிட்டால் (அதனைத் தடை செய்பவர் யார்?)&quot; என்று கேட்பீராக! அவர்கள் அல்லாஹ்வை யன்றி தங்களுக்குப் பாதுகாவலனையும், உதவியாளனையும் காணமாட்டார்கள்."/>
        <aya index="18"
            text="உங்களில் (போருக்குச் செல்வோரைத்) தடுப்பவர்களையும், &quot;எங்களிடம் வந்துவிடுங்கள்&quot; என்று தமது சகோதரர்களிடம் கூறுவோரையும் அல்லாஹ் அறிவான். குறைவாகவே தவிர அவர்கள் போரிட வருவதில்லை."/>
        <aya index="19"
            text="(அவர்கள்) உங்கள் விஷயத்தில் கஞ்சத்தனமாகவே உள்ளனர். (போர் பற்றிய) அச்சம் ஏற்பட்டால் அவர்கள் மரணத்தால் சூழப்பட்டவரைப் போன்று தமது கண்களைச் சுழற்றிக் கொண்டு உம்மைப் பார்ப்பதைக் காண்பீர். அச்சம் நீங்கி விட்டால் (வெற்றிப்) பொருட்கள்மீது பேராசை கொண்டு கூரிய நாவுகளால் உங்களுக்குத் தொல்லை தருகின்றனர். அவர்கள் இறைநம்பிக்கை கொள்ளவில்லை. எனவே அவர்களின் செயல்களை அல்லாஹ் அழித்துவிட்டான். இது அல்லாஹ்வுக்கு மிக எளிதானதாகும்."/>
        <aya index="20"
            text="(எதிரிப்) படையினர் இன்னும் பின்வாங்கவில்லை என்று இவர்கள் எண்ணுகின்றனர். அந்தப் படையினர் திரும்பி வந்து விட்டால், (நயவஞ்சகர்களான) இவர்கள் கிராமவாசிகளுடன் தங்கியிருந்து உங்களைப் பற்றிய செய்திகளை விசாரித்துக் கொண்டிருக்கவே விரும்புவார்கள். அவர்கள் உங்களுடன் இருந்திருந்தாலும் குறைவாகவே போரில் ஈடுபட்டிருப்பார்கள்."/>
        <aya index="21"
            text="அல்லாஹ்வையும், மறுமை நாளையும் நம்பிக்கை கொண்டு, அல்லாஹ்வை நன்கு நினைவுகூரும் உங்களுக்கு அல்லாஹ்வின் தூதரிடம் அழகிய முன்மாதிரி இருக்கிறது.404"/>
        <aya index="22"
            text="இறைநம்பிக்கையாளர்கள் (எதிரிப்) படைகளைக் கண்டபோது &quot;அல்லாஹ்வும், அவனது தூதரும் நமக்கு வாக்களித்தது இதுதான். அல்லாஹ்வும், அவனது தூதரும் உண்மையையே உரைத்தனர்&quot; என்று கூறினார்கள். இது அவர்களுக்கு இறைநம்பிக்கையையும், வழிபடுவதையும் அதிகரித்தது."/>
        <aya index="23"
            text="அல்லாஹ்விடம் அளித்த வாக்குறுதியை உண்மைப்படுத்திய மனிதர்களும் இறைநம்பிக்கையாளர்களில் உள்ளனர். அவர்களில் தமது இலட்சியத்தை நிறைவேற்றியோரும் உள்ளனர். அவர்களில் (அதற்காகக்) காத்திருப்பவர்களும் உள்ளனர். அவர்கள் சிறிதும் (தமது நிலையை) மாற்றிக் கொள்ளவில்லை.405"/>
        <aya index="24"
            text="உண்மையாளர்களுக்கு அவர்களின் உண்மைக்காக அல்லாஹ் கூலி வழங்குவான் என்பதும், அவன் நாடினால் நயவஞ்சகர்களைத் தண்டிப்பான் அல்லது அவர்களை மன்னிப்பான் என்பதுமே இதற்குக் காரணம். அல்லாஹ், மிக்க மன்னிப்பவனாகவும், நிகரிலா அன்பாளனாகவும் இருக்கிறான்."/>
        <aya index="25"
            text="இறைமறுப்பார்களை(ப் போரிலிருந்து) அவர்களின் கோபத்துடனே அல்லாஹ் திரும்பச் செய்தான். அவர்கள் எந்தப் பலனையும் பெறவில்லை. இப்போரில் இறைநம்பிக்கையாளர்களுக்கு அல்லாஹ்வே போதுமானவனாக இருந்தான். அல்லாஹ், ஆற்றல் மிக்கவனாகவும், மிகைத்தவனாகவும் இருக்கிறான்."/>
        <aya index="26"
            text="(இறைமறுப்பாளர்களான) அவர்களுக்கு உதவி செய்த வேதமுடையோரை, அவர்களின் கோட்டைகளிலிருந்து இறக்கி, அவர்களின் உள்ளத்தில் திகிலை ஏற்படுத்தினான். ஒருசாராரை நீங்கள் கொன்றீர்கள்; மற்றொரு சாராரைச் சிறைப்பிடித்தீர்கள்."/>
        <aya index="27"
            text="அவர்களின் நிலத்தையும், வீடுகளையும், செல்வங்களையும், நீங்கள் அடியெடுத்து வைக்காத நிலப்பரப்பையும் உங்களுக்கு உடைமையாக்கினான். ஒவ்வொரு பொருளின்மீதும் அல்லாஹ் ஆற்றலுடையவனாக இருக்கிறான்."/>
        <aya index="28, 29"
            text="நபியே! உமது மனைவியரிடம், &quot;நீங்கள் இவ்வுலக வாழ்வையும், அதன் பகட்டையும் விரும்புவோராக இருந்தால், வாருங்கள்! உங்களுக்கு நான் வாழ்க்கை வசதிகளை அளித்து, அழகிய முறையில் உங்களை மணவிலக்குச் செய்துவிடுகிறேன். நீங்கள் அல்லாஹ்வையும், அவனது தூதரையும். மறுமை வீட்டையும் விரும்புவோராக இருந்தால், உங்களில் நன்மை செய்வோருக்கு அல்லாஹ் மகத்தான கூலியை தயார்படுத்தியுள்ளான்&quot; என்று கூறுவீராக!406"/>
        <aya index="30"
            text="நபியின் மனைவியரே! உங்களில் யார் பகிரங்கமான மானக்கேடான காரியத்தைச் செய்கிறாரோ, அவருக்கு இருமடங்கு வேதனை தரப்படும். இது அல்லாஹ்வுக்கு மிக எளிதாகும்."/>
        <aya index="31"
            text="உங்களில் யார் அல்லாஹ்வுக்கும், அவனது தூதருக்கும் கட்டுப்பட்டு, நற்செயல் செய்கிறாரோ அவருக்கு இருமடங்கு கூலியைக் கொடுப்போம். அவருக்கு கண்ணியமான உணவைத் தயார்படுத்தியுள்ளோம்."/>
        <aya index="32"
            text="நபியின் மனைவியரே! நீங்கள் பெண்களும் (வேறு) யாரையும் போன்றவர்கள் அல்ல! நீங்கள் இறையச்சமுடையோராக இருந்தால் பேச்சில் நளினம் காட்டாதீர்கள்! யாருடைய உள்ளத்தில் நோய் உள்ளதோ அவன் (தவறான) ஆசை கொள்வான். நல்ல பேச்சையே பேசுங்கள்!"/>
        <aya index="33"
            text="உங்கள் வீடுகளில் தங்கியிருங்கள்! முந்தைய அறியாமைக் காலத்தில் அலங்காரத்தை வெளிக்காட்டியது போல் வெளிக்காட்டித் திரியாதீர்கள்! தொழுகையை நிலைநிறுத்துங்கள்! ஸகாத்தைக் கொடுங்கள்! அல்லாஹ்வுக்கும், அவனது தூதருக்கும் கட்டுப்படுங்கள்! (நபியின்) வீட்டாரே! உங்களை விட்டும் அசுத்தத்தைப் போக்கி, உங்களை முற்றிலும் தூய்மைப்படுத்துவதற்கே அல்லாஹ் விரும்புகிறான்.407"/>
        <aya index="34"
            text="உங்கள் வீடுகளில் ஓதப்படும் அல்லாஹ்வின் வசனங்களையும், ஞானத்தையும் நினைவு கூருங்கள்! அல்லாஹ் நுட்பமானவனாகவும், நன்கறிந்தவனாகவும் இருக்கிறான்."/>
        <aya index="35"
            text="முஸ்லிம் ஆண்களும் பெண்களும், இறைநம்பிக்கை கொண்ட ஆண்களும் பெண்களும், கட்டுப்பட்டு நடக்கும் ஆண்களும் பெண்களும், உண்மை பேசும் ஆண்களும் பெண்களும், பொறுமைமிக்க ஆண்களும் பெண்களும், பணிவைப் பேணும் ஆண்களும் பெண்களும், தர்மம் செய்யும் ஆண்களும் பெண்களும், நோன்பு நோற்கும் ஆண்களும் பெண்களும், தமது கற்புநெறியைப் பேணும் ஆண்களும் பெண்களும், அல்லாஹ்வை அதிகளவு நினைவுகூரும் ஆண்களும் பெண்களும் ஆகிய இவர்களுக்கு அல்லாஹ் மன்னிப்பையும், மாபெரும் கூலியையும் தயார்படுத்தியுள்ளான்.408"/>
        <aya index="36"
            text="அல்லாஹ்வும், அவனுடைய தூதரும் ஒரு விஷயத்தை முடிவு செய்துவிட்டால் தமது அக்காரியத்தில் சுயமாக முடிவு செய்வது இறைநம்பிக்கை கொண்ட ஆணுக்கும், பெண்ணுக்கும் தகுதியானதல்ல. யார் அல்லாஹ்வுக்கும், அவனது தூதருக்கும் மாறு செய்கிறானோ அவன் பகிரங்கமாக வழிகெட்டு விட்டான்."/>
        <aya index="37"
            text="(நபியே!) அல்லாஹ் யாருக்கு அருள் புரிந்து, நீரும் அவருக்கு நன்மை செய்தீரோ அவரிடம், &quot;உன் மனைவியை (மணவிலக்குச் செய்யாமல்) உன்னிடமே வைத்துக் கொள்! அல்லாஹ்வை அஞ்சிக் கொள்&quot; என்று நீர் கூறியதை நினைத்துப் பார்ப்பீராக! அல்லாஹ் வெளிப்படுத்த இருப்பதை உமது உள்ளத்தில் மறைத்துக் கொண்டீர். நீர் மனிதர்களுக்கு அஞ்சுகிறீர்! நீர் அஞ்சுவதற்குத் தகுதி மிக்கவன் அல்லாஹ்தான். ஸைத் என்பவர், (மணவிலக்குச் செய்யும்) நோக்கத்தை அவளிடம் நிறைவேற்றிக் கொண்டபோது, அப்பெண்ணை உமக்குத் திருமணம் செய்து வைத்தோம். ஏனெனில், வளர்ப்பு மகன்கள் அவர்களின்­ மனைவியரிடம் (மணவிலக்குச் செய்யும்) நோக்கத்தை நிறைவேற்றிக் கொண்டு விட்டால், அப்பெண்கள் விஷயத்தில் (மணமுடித்துக் கொள்ள) இறைநம்பிக்கையாளர்களுக்கு எவ்விதத் தடையும் இருக்கக் கூடாது என்பதற்காகவே (இதைச் செய்தோம்.) அல்லாஹ்வின் கட்டளை நடைபெற்றே தீரும்.409"/>
        <aya index="38"
            text="இந்த நபிக்கு அல்லாஹ் விதியாக்கியதில் அவர்மீது எந்தக் குற்றமும் இல்லை. முன் சென்றுவிட்ட (இறைத்தூது)வர்கள் விஷயத்தில் அல்லாஹ் ஏற்படுத்திய வழிமுறை இதுதான். அல்லாஹ்வின் ஆணைகள் நிர்ணயிக்கப்பட்ட விதியாக உள்ளது."/>
        <aya index="39"
            text="(தூதர்களான) அவர்கள் அல்லாஹ்வின் தூதுச் செய்திகளை எடுத்துரைப்பார்கள். அவனுக்கே அஞ்சுவார்கள். அல்லாஹ்வைத் தவிர வேறெவருக்கும் அஞ்ச மாட்டார்கள். கணக்கெடுக்க அல்லாஹ் போதுமானவன்."/>
        <aya index="40"
            text="உங்களிலுள்ள ஆண்கள் எவருக்கும் முஹம்மது தந்தையாக இருக்கவில்லை. எனினும், அவர் அல்லாஹ்வுடைய தூதராகவும், நபிமார்களுக்கு முத்திரையாகவும் இருக்கிறார். ஒவ்வொரு பொருளையும் அல்லாஹ் நன்கறிந்தவனாக இருக்கிறான்.410"/>
        <aya index="41, 42"
            text="இறைநம்பிக்கை கொண்டோரே! அல்லாஹ்வை அதிகளவு நினைவு கூருங்கள்! காலையிலும் மாலையிலும் அவனைப் போற்றுங்கள்!"/>
        <aya index="43"
            text="உங்களை இருள்களிலிருந்து ஒளியின் பக்கம் அவன் கொண்டு செல்வதற்காக உங்கள்மீது அருள்புரிகிறான். அவனது வானவர்களும் உங்களுக்காகப் பிரார்த்திக்கின்றனர். அவன் இறைநம்பிக்கையாளர்கள்மீது நிகரிலா அன்பாளனாக இருக்கிறான்."/>
        <aya index="44"
            text="அவர்கள் அவனைச் சந்திக்கும் நாளில் அவர்களின் வாழ்த்து 'ஸலாம்' என்பதாகும். அவர்களுக்காக அவன் கண்ணியமிக்க கூலியைத் தயார்படுத்தியுள்ளான்."/>
        <aya index="45, 46"
            text="நபியே! உம்மைச் சாட்சியாளராகவும், நற்செய்தி கூறுபவராகவும், எச்சரிக்கை செய்பவராகவும், அல்லாஹ்வின் ஆணைப்படி அவன்பக்கம் அழைப்பவராகவும், ஒளி விளக்காகவும் அனுப்பியுள்ளோம்.411"/>
        <aya index="47"
            text="இறைநம்பிக்கையாளர்களுக்கு அல்லாஹ்விடமிருந்து பேரருள் இருக்கிறது என அவர்களுக்கு நற்செய்தி கூறுவீராக!"/>
        <aya index="48"
            text="(நபியே!) இறைமறுப்பாளர்களுக்கும், நயவஞ்சகர்களுக்கும் கட்டுப்படாதீர்! அவர்களின் துன்புறுத்தல்களை அலட்சியம் செய்வீராக! அல்லாஹ்வின்மீதே நம்பிக்கை வைப்பீராக! பொறுப்பேற்க அல்லாஹ் போதுமானவன்."/>
        <aya index="49"
            text="இறைநம்பிக்கை கொண்டோரே! இறைநம்பிக்கை கொண்ட பெண்களை நீங்கள் மணமுடித்து, பின்னர் அவர்களைத் தீண்டுவதற்கு முன் மணவிலக்குச் செய்து விட்டால் உங்களுக்காக நீங்கள் கணக்கிடும் 'இத்தா' (காத்திருத்தல்) எதுவும் அப்பெண்கள்மீது கடமையில்லை. எனவே, நீங்கள் அவர்களுக்கு வாழ்வாதாரத்தை வழங்கி, அழகிய முறையில் அவர்களை விட்டுவிடுங்கள்!"/>
        <aya index="50"
            text="நபியே! நீர் திருமணக் கொடைகளை வழங்கிவிட்ட உமது மனைவியரையும், அல்லாஹ் உமக்கு போர்ச்செல்வமாக வழங்கிய உமது அடிமைப் பெண்களையும், உம்முடன் ஹிஜ்ரத் செய்தவர்களில் உம் தந்தையின் சகோதரரின் புதல்வியரையும், தந்தையின் சகோதரிகளின் புதல்வியரையும், உமது தாயின் சகோதரரின் புதல்வியரையும், தாயின் சகோதரிகளுடைய புதல்வியரையும் (மணமுடித்துக் கொள்ள) உமக்கு அனுமதித்துள்ளோம். இறைநம்பிக்கை கொண்ட ஒரு பெண், தன்னை நபிக்காக அர்ப்பணித்து, நபியும் அவளைத் திருமணம் செய்து கொள்ள விரும்பினால் (அவளையும் உமக்கு அனுமதித்துள்ளோம்.) உம்மீது எந்தக் குற்றமும் ஏற்படக் கூடாது என்பதற்காக, இது மற்ற இறைநம்பிக்கையாளர்களுக்கு இல்லாமல் உமக்கு மட்டும் உரிய தனிச் சட்டமாகும். மற்றவர்களின் மனைவியர், அவர்களின் அடிமைப் பெண்கள் விஷயத்தில் அவர்களுக்கு நாம் விதியாக்கியிருப்பதை நன்கறிவோம். அல்லாஹ் மன்னிப்புமிக்கவனாகவும், நிகரிலா அன்பாளனாகவும் இருக்கிறான்.412"/>
        <aya index="51"
            text="(நபியே!) அப்பெண்களில் நீர் விரும்பியவரை ஒதுக்கி வைக்கலாம். நீர் விரும்பியவரை உம்முடன் சேர்த்துக் கொள்ளலாம். நீர் விலக்கி வைத்தவர்களில் யாரையேனும் நீர் விரும்பினால் உம்மீது குற்றமில்லை. இது, அவர்களின் கண்கள் குளிர்ச்சியடைவதற்கும், அவர்கள் கவலைப்படாமல் இருப்பதற்கும், அவர்களுக்கு நீர் கொடுத்தவற்றில் அவர்கள் ஒவ்வொருவரும் மனநிறைவடைவதற்கும் ஏற்புடையது. உங்கள் அடிமனதில் இருப்பவற்றை அல்லாஹ் அறிவான். அல்லாஹ் நன்கறிந்தவனாகவும், சகிப்புத் தன்மை மிக்கவனாகவும் இருக்கிறான்."/>
        <aya index="52"
            text="(நபியே!) இதற்குப் பின்னர், அடிமைப் பெண்களைத் தவிர உமக்கு வேறு பெண்கள் (மணமுடிக்க) அனுமதிக்கப்பட மாட்டார்கள். அவர்களின் அழகு உம்மைக் கவர்ந்தாலும் (மனைவியரான) இவர்களுக்கு ஈடாக வேறு பெண்களை மாற்றிக் கொள்ளவும் உமக்கு அனுமதி இல்லை. ஒவ்வொரு பொருளையும் அல்லாஹ் கண்காணிப்பவனாக இருக்கிறான்."/>
        <aya index="53"
            text="இறைநம்பிக்கை கொண்டோரே! உணவு உண்பதற்காக உங்களுக்கு அனுமதி அளிக்கப்பட்டாலே தவிர நீங்கள் நபியின் வீடுகளுக்குள் நுழையாதீர்கள். அது தயாராகி விட்டதைக் கவனிக்காதவர்களாக (அங்குச் செல்லாதீர்கள்!) எனினும் நீங்கள் அழைக்கப்படும்போது உள்ளே நுழையுங்கள்! நீங்கள் உண்டுமுடித்ததும் கலைந்து சென்று விடுங்கள்! பேச்சில் ஆழ்ந்து விடாதீர்கள்! இது நபியை மனச் சங்கடப்படுத்துவதாகும். அவர் உங்களிடம் (சொல்வதற்கு) வெட்கப்படுகிறார். அல்லாஹ் உண்மையைச் சொல்ல வெட்கப்பட மாட்டான்.413 (நபியின் மனைவியரான) அவர்களிடம் நீங்கள் ஏதேனும் ஒரு பொருளைக் கேட்டால் திரைக்கு அப்பால் இருந்தே கேளுங்கள்! இதுவே உங்களுடைய உள்ளங்களுக்கும், அவர்களின் உள்ளங்களுக்கும் மிகத் தூய்மையானது. அல்லாஹ்வின் தூதரை சிரமப்படுத்துவது உங்களுக்கு ஆகுமானதல்ல! அவருக்குப் பின் அவரது மனைவியரை நீங்கள் திருமணம் செய்து கொள்வதும் ஒருபோதும் ஆகுமானதல்ல! இது அல்லாஹ்விடம் மிகக் கடுமையானதாகும்.414"/>
        <aya index="54"
            text="நீங்கள் ஏதேனும் ஒன்றை வெளிப்படுத்தினாலும் அல்லது மறைத்தாலும் ஒவ்வொரு பொருளையும் அல்லாஹ் நன்கறிந்தவனாக இருக்கிறான்."/>
        <aya index="55"
            text="தமது தந்தையர், தமது ஆண்மக்கள், பிறந்த சகோதரர்கள், தமது சகோதரர்களின் மகன்கள், தமது சகோதரிகளின் மகன்கள், தம்(மைப் போன்ற) பெண்கள், தமது அடிமைகள் ஆகியோரின் (முன்னால் திரையின்றி வரும்) விஷயத்தில் நபியின் மனைவியர்மீது எந்தக் குற்றமுமில்லை. அல்லாஹ்வுக்கு அஞ்சுங்கள்! ஒவ்வொரு பொருளையும் அல்லாஹ் கண்காணிப்பவனாக இருக்கிறான்."/>
        <aya index="56"
            text="இந்த நபியின்மீது அல்லாஹ் அருள் புரிகிறான். அவனது வானவர்களும் (அவருக்காகப்) பிரார்த்திக்கின்றனர். இறைநம்பிக்கையாளர்களே! அவர்மீது ஸலவாத் சொல்லுங்கள்! ஸலாமும் கூறுங்கள்!415"/>
        <aya index="57"
            text="அல்லாஹ்வையும், அவனது தூதரையும் துன்புறுத்துவோரை இவ்வுலகிலும் மறுமையிலும் அல்லாஹ் சபித்து விட்டான். அவர்களுக்கு இழிவுபடுத்தும் வேதனையைத் தயார்படுத்தியுள்ளான்.416"/>
        <aya index="58"
            text="இறைநம்பிக்கை கொண்ட ஆண்களையும், பெண்களையும் அவர்கள் செய்யாத (தவறு) ஒன்றுக்காகத் துன்புறுத்துபவர்கள் அவதூறையும், அப்பட்டமான பாவத்தையுமே சுமந்து கொண்டனர்."/>
        <aya index="59"
            text="நபியே! தமது தலைமுக்காடுகளைத் தொங்கவிட்டுக் கொள்ளுமாறு உமது மனைவியருக்கும், உமது பெண் மக்களுக்கும், இறைநம்பிக்கையாளர்களின் பெண்களுக்கும் கூறுவீராக! அதுவே அவர்கள் அறியப்படுவதற்கும், தொந்தரவு செய்யப்படாமல் இருப்பதற்கும் மிகவும் ஏற்புடையது. அல்லாஹ் மன்னிப்புமிக்கவனாகவும் நிகரிலா அன்பாளனாகவும் இருக்கிறான்.417"/>
        <aya index="60, 61"
            text="நயவஞ்சகர்களும், தமது உள்ளங்களில் நோயுள்ளவர்களும், மதீனாவில் வதந்திகளைப் பரப்புவோரும் (தமது செயல்களிலிருந்து) விலகாவிட்டால், அவர்களுக்கு எதிராக (நபியே!) உம்மை ஏவி விடுவோம். பிறகு அங்கு அவர்கள் சபிக்கப்பட்டோராகக் குறைந்தளவிலேயே உமக்கு அருகில் வசிப்பார்கள். அவர்கள் எங்குக் காணப்பட்டாலும் பிடிக்கப்பட்டுக் கொன்றொழிக்கப்படுவார்கள்."/>
        <aya index="62"
            text="இதற்கு முன்சென்றோர் விஷயத்தில் (இதுதான்) அல்லாஹ் ஏற்படுத்திய வழிமுறையாகும். அல்லாஹ்வின் வழிமுறையில் எவ்வித மாற்றத்தையும் நீர் காண மாட்டீர்."/>
        <aya index="63"
            text="(நபியே!) மக்கள் உம்மிடம் உலகம் அழியும் நேரத்தைப் பற்றிக் கேட்கின்றனர். &quot;அதைப் பற்றிய ஞானம் அல்லாஹ்விடமே உள்ளது&quot; என்று கூறுவீராக! உலகம் அழியும் நேரம் அருகில் இருக்கலாம் என்பதை உமக்கு எது அறிவிக்கும்?"/>
        <aya index="64, 65"
            text="இறைமறுப்பாளர்களை அல்லாஹ் சபித்து விட்டான். அவர்களுக்காகக் கொழுந்து விட்டெரியும் நரகத்தைத் தயார்படுத்தி உள்ளான். அவர்கள் அதில் என்றென்றும் நிரந்தரமாக இருப்பார்கள். பாதுகாவலனையோ, உதவியாளனையோ காண மாட்டார்கள்."/>
        <aya index="66"
            text="அவர்களின் முகங்கள் நரகத்தில் புரட்டப்படும் அந்நாளில் &quot;நாங்கள் அல்லாஹ்வுக்குக் கட்டுப்பட்டிருக்க வேண்டுமே! இத்தூதருக்கும் கட்டுப்பட்டிருக்க வேண்டுமே! என்று கூறுவார்கள்."/>
        <aya index="67, 68"
            text="&quot;எங்கள் இறைவனே! எங்களின் தலைவர்களுக்கும், எங்களின் பெரியோர்களுக்கும் கட்டுப்பட்டோம். எங்களை அவர்கள் வழிகெடுத்து விட்டார்கள். எங்கள் இறைவனே! அவர்களுக்கு இருமடங்கு வேதனையைக் கொடுப்பாயாக! மேலும் அவர்களை மிகக் கடுமையாகச் சபிப்பாயாக!&quot; என்று கூறுவார்கள்."/>
        <aya index="69"
            text="இறைநம்பிக்கை கொண்டோரே! மூஸாவுக்குத் தொல்லை கொடுத்தவர்களைப் போல் நீங்கள் ஆகிவிட வேண்டாம். அவர்கள் கூறியவற்றிலிருந்து அல்லாஹ் அவரைத் தூய்மைப்படுத்தினான். அவர் அல்லாஹ்விடம் மதிப்புமிக்கவராக இருந்தார்.418"/>
        <aya index="70"
            text="இறைநம்பிக்கை கொண்டோரே! நீங்கள் அல்லாஹ்வை அஞ்சுங்கள்! நேர்மையான பேச்சையே பேசுங்கள்!"/>
        <aya index="71"
            text="அவன் உங்கள் செயல்களை, உங்களுக்குச் சீர்படுத்துவான். உங்கள் பாவங்களை மன்னிப்பான். யார் அல்லாஹ்வுக்கும், அவனது தூதருக்கும் கட்டுப்படுகிறாரோ அவர் மகத்தான பெரும் வெற்றியடைந்து விட்டார்."/>
        <aya index="72"
            text="நாம் வானங்களுக்கும், பூமிக்கும், மலைகளுக்கும் இந்த அமானிதத்தை எடுத்துக் காட்டினோம். அதனை அவை சுமக்க மறுத்து, அதற்கு அஞ்சி நடுங்கின. ஆனால் மனிதன் அதைச் சுமந்து கொண்டான். அவன் அநியாயக்காரனாகவும், அறியாதவனாகவும் இருக்கிறான்."/>
        <aya index="73"
            text="நயவஞ்சகர்களான ஆண்களையும் பெண்களையும், இணைவைக்கும் ஆண்களையும் பெண்களையும் அல்லாஹ் தண்டிப்பதற்காகவும், இறைநம்பிக்கை கொண்ட ஆண்களையும் பெண்களையும் அல்லாஹ் மன்னிப்பதற்காகவுமே (இவ்வாறு எடுத்துக் காட்டினான்.) அல்லாஹ் மன்னிப்புமிக்கவனாகவும், நிகரிலா அன்பாளனாகவும் இருக்கிறான்."/>
    </sura>
    <sura index="34" name="">
        <aya index="1"
            text="எல்லாப் புகழும் அல்லாஹ்வுக்கே! வானங்களில் உள்ளவையும், பூமியில் உள்ளவையும் அவனுக்கே உரியவை. மறுமையிலும் அவனுக்கே புகழனைத்தும் உரியது. அவன் நுண்ணறிவாளன்; நன்கறிந்தவன்."/>
        <aya index="2"
            text="பூமிக்குள் நுழைபவை, அதிலிருந்து வெளிப்படுபவை, வானிலிருந்து இறங்குபவை, அதன்மீது ஏறிச் செல்பவை ஆகியவைகளை அவன் அறிவான். அவன் நிகரிலா அன்பாளன்; மன்னிப்புமிக்கவன்."/>
        <aya index="3"
            text="&quot;உலகம் அழியும் நேரம் நம்மிடம் வராது&quot; என இறைமறுப்பாளர்கள் கூறுகின்றனர். அவ்வாறல்ல! மறைவானவற்றை அறியக்கூடிய என் இறைவன்மீது சத்தியமாக! அது உங்களிடம் வந்தே தீரும். வானங்களிலோ, பூமியிலோ உள்ளவற்றில் அணுவளவாயினும் அவனை விட்டும் மறையாது. அதைவிடச் சிறிதோ, பெரிதோ தெளிவான பதிவேட்டில் உள்ளது."/>
        <aya index="4"
            text="நம்பிக்கை கொண்டு, நற்செயல்கள் செய்வோருக்கு அவன் கூலி கொடுக்க வேண்டும் என்பதே இதற்குக் காரணம். அவர்களுக்கே மன்னிப்பும், கண்ணியமான உணவும் உண்டு."/>
        <aya index="5"
            text="யார் நமது வசனங்களைத் தோற்கடிக்க முயல்கிறார்களோ அவர்களுக்குத் துன்புறுத்தும் வேதனை, தண்டனையாக உண்டு."/>
        <aya index="6"
            text="உமது இறைவனிடமிருந்து உமக்கு அருளப்பட்டவை உண்மை என்பதையும், அது புகழுக்குரிய மிகைத்தவனின் பாதைக்கு வழிகாட்டுகிறது என்பதையும் கல்வியறிவு வழங்கப்பட்டோர் அறிகிறார்கள்."/>
        <aya index="7"
            text="&quot;நீங்கள் முழுமையாகச் சிதைக்கப்பட்டாலும் புதிய படைப்பாக ஆவீர்கள்' என்று உங்களுக்கு எடுத்துக் கூறும் ஒரு மனிதரை நாங்கள் அறிவிக்கட்டுமா?&quot; என்று இறைமறுப்பாளர்கள் கேட்கின்றனர்."/>
        <aya index="8"
            text="&quot;அல்லாஹ்வின்மீது அவர் பொய்யைப் புனைந்து கூறுகிறாரா? அல்லது அவருக்குப் பைத்தியமா?&quot; (என்றும் கேட்கின்றனர்.)அவ்வாறல்ல! மறுமையை நம்பாதோர் வேதனையிலும், தூரமான வழிகேட்டிலும் உள்ளனர்."/>
        <aya index="9"
            text="அவர்கள் வானத்திலும், பூமியிலும் தமக்கு முன்னுள்ளவற்றையும், பின்னுள்ளவற்றையும் பார்க்கவில்லையா? நாம் நாடினால் அவர்களைப் பூமிக்குள் புதைத்திருப்போம் அல்லது வானத்தைத் துண்டு துண்டாக்கி அவர்கள்மீது விழச் செய்திருப்போம். (நம்மை நோக்கி) மீளும் ஒவ்வொரு அடியாருக்கும் இதில் சான்றுள்ளது."/>
        <aya index="10"
            text="தாவூதுக்கு நமது அருளைக் கொடுத்தோம். &quot;மலைகளே! பறவைகளே! அவருடன் சேர்ந்து நீங்களும் (இறைவனைப்) போற்றுங்கள்!&quot; (என்றோம்.) அவருக்காக இரும்பை மிருதுவாக்கினோம்."/>
        <aya index="11"
            text="&quot;பாதுகாப்புக் கவசங்களைத் தயாரிப்பீராக! (அதன்) வளையங்களைச் சரியான அளவில் அமைப்பீராக! நீங்கள் நற்செயல் செய்யுங்கள்! நீங்கள் செய்பவற்றை நான் பார்ப்பவன்&quot; (என்று இறைவன் கூறினான்.)"/>
        <aya index="12"
            text="சுலைமானுக்குக் காற்றினை (வசப்படுத்தினோம்.) அதன் காலைப் பயணம் ஒரு மாத காலமும், மாலைப் பயணம் ஒரு மாத காலமும் ஆகும். அவருக்காகச் செம்பு ஊற்றை ஓடச் செய்தோம். தன் இறைவனின் அனுமதியுடன் அவருக்கு முன்னால் வேலை செய்யும் ஜின்களையும் (வசப்படுத்தினோம்.) அவர்களில் யார் நமது ஆணையிலிருந்து விலகிச் செல்கிறாரோ அவருக்குக் கொழுந்து விட்டெரியும் நரக வேதனையைச் சுவைக்கச் செய்வோம்."/>
        <aya index="13"
            text="கோட்டைகள், சிற்பங்கள், தடாகங்களைப் போன்ற பெரிய கொப்பரைகள், அசைக்க முடியாத பாத்திரங்கள் ஆகியவற்றில் அவர் விரும்பியவற்றை (அந்த ஜின்கள்) அவருக்காகச் செய்து கொடுத்தன. &quot;தாவூதின் குடும்பத்தாரே! நன்றி செலுத்துங்கள்! என் அடியார்களில் குறைவானவர்களே நன்றி செலுத்தக் கூடியவர்கள்&quot; (என்று கூறினோம்.)"/>
        <aya index="14"
            text="அவருக்கு மரணத்தை நாம் விதித்தபோது, அவரது மரணத்தைப் பற்றி அவருடைய கைத்தடியை அரித்துக் கொண்டிருந்த கரையானைத் தவிர வேறெதுவும் (ஜின்களாகிய) அவர்களுக்கு அறிவிக்கவில்லை. அவர் கீழே விழுந்தபோது, தாங்கள் மறைவானதை அறிவோராக இருந்தால் இழிவான வேதனையில் நீடித்திருக்க வேண்டியதில்லை என்பதை ஜின்கள் தெளிவாகத் தெரிந்து கொண்டன."/>
        <aya index="15"
            text="ஸபா வாசிகளுக்கு அவர்களின் வசிப்பிடத்தில் சான்று இருந்தது. (அதன்) வலப் புறத்திலும், இடப் புறத்திலும் இரண்டு தோட்டங்கள் இருந்தன. &quot;உங்கள் இறைவன் வழங்கியதிலிருந்து உண்ணுங்கள்! அவனுக்கு நன்றி செலுத்துங்கள்! தூய்மையான ஊர். மன்னிக்கும் இறைவன்&quot; (என்று கூறப்பட்டது.)"/>
        <aya index="16"
            text="ஆனால் அவர்கள் புறக்கணித்தனர். எனவே அவர்களுக்கு எதிராகப் பெரு வெள்ளத்தை அனுப்பினோம். அவர்களின் இரு தோட்டங்களைக் கசப்பும் புளிப்புமுள்ள பழ மரங்களும், சில இலந்தை மரங்களும் கொண்ட (வேறு) இரு தோட்டங்களாக மாற்றி விட்டோம்."/>
        <aya index="17"
            text="அவர்கள் மறுத்துக் கொண்டிருந்ததால் அவர்களுக்கு நாம் வழங்கிய கூலியே இது! இறைமறுப்பாளர்களை தவிர வேறு எவரையும் நாம் தண்டிப்போமா?"/>
        <aya index="18"
            text="அவர்களுக்கும், நாம் அருள்வளம் செய்த ஊர்களுக்குமிடையே வெளிப்படையாக அமைந்த பல ஊர்களை ஏற்படுத்தினோம். அவற்றில் (குறைந்த தொலைவில்) பயணத்தை நிர்ணயித்து, &quot;இரவிலும், பகலிலும் பயமற்றவர்களாகப் பயணம் செய்யுங்கள்&quot; (என்று கூறினோம்.)"/>
        <aya index="19"
            text="&quot;எங்கள் இறைவனே! எங்கள் பயணங்களுக்கிடையே தூரத்தை ஏற்படுத்துவாயாக!&quot; என்று கூறி, தமக்குத் தாமே அநியாயம் செய்து கொண்டனர். எனவே அவர்களை (வெறும்) செய்திகளாக ஆக்கினோம். அவர்களை முழுமையாகச் சிதறடித்தோம். நன்றி செலுத்தும் பொறுமையாளர்கள் ஒவ்வொருவருக்கும் இதில் சான்றுகள் உள்ளன.419"/>
        <aya index="20"
            text="அவர்களைப் பற்றிய தனது எண்ணத்தை இப்லீஸ் உண்மையாக்கிக் கொண்டான். ஒரு இறைநம்பிக்கையாளர்களின் கூட்டத்தைத் தவிர மற்றவர்கள் அவனையே பின்பற்றினார்கள்."/>
        <aya index="21"
            text="அவர்கள்மீது இப்லீஸுக்கு எந்த அதிகாரமும் இருக்கவில்லை. ஆயினும் அவர்களில் மறுமையைப் பற்றிச் சந்தேகம் கொண்டோரிலிருந்து, அதை நம்புவோரை நாம் வெளிப்படுத்திக் காட்டுவதற்காகவே (இவ்வாறு செய்தோம்.) ஒவ்வொரு பொருளையும் உமது இறைவன் கண்காணிப்பவன்."/>
        <aya index="22"
            text="&quot;அல்லாஹ்வையன்றி நீங்கள் யாரை நம்புகின்றீர்களோ அவர்களை அழைத்துப் பாருங்கள்! வானங்களிலும் பூமியிலும் அணுவளவு கூட அவர்கள் அதிகாரம் பெறமாட்டார்கள். அவ்விரண்டிலும் அவர்களுக்கு எந்தப் பங்கும் இல்லை. அவர்களில் அவனுக்கு உதவியாளர் யாருமில்லை&quot; என்று (நபியே!) கூறுவீராக!"/>
        <aya index="23"
            text="அவன் யாருக்கு அனுமதித்தானோ அவருக்கே தவிர (மற்றவருக்கு) அவனிடம் பரிந்துரை பயனளிக்காது. முடிவாக அவர்களின் மனநடுக்கம் நீக்கப்பட்டதும், &quot;உங்கள் இறைவன் என்ன கூறினான்?&quot; என்று கேட்பார்கள். &quot;உண்மையைத் தான் (கூறினான்.) அவன் உயர்ந்தவன்; மிகப் பெரியவன்&quot; என்று (மற்றவர்கள்) கூறுவர்.420"/>
        <aya index="24"
            text="&quot;உங்களுக்கு வானங்களிலிருந்தும் பூமியிலிருந்தும் உணவளிப்பவன் யார்?&quot; என்று கேட்பீராக! &quot;அல்லாஹ்வே!&quot; என்று கூறுவீராக! &quot;நாங்களோ அல்லது நீங்களோ (இரு தரப்பில் ஒருசாரார்) நேர்வழியில் அல்லது பகிரங்க வழிகேட்டில் இருக்கிறோம்&quot; (என்றும் கூறுவீராக!)"/>
        <aya index="25"
            text="&quot;நாங்கள் செய்த குற்றங்களைப் பற்றி உங்களிடம் விசாரிக்கப்பட மாட்டாது. நீங்கள் செய்பவற்றைப் பற்றி எங்களிடம் விசாரிக்கப்பட மாட்டாது&quot; என்றும் கூறுவீராக!"/>
        <aya index="26"
            text="&quot;நமது இறைவன் நம்மை ஒன்று சேர்ப்பான். பின்னர் நமக்கிடையில் நியாயத் தீர்ப்பளிப்பான். அவன் மிகச் சிறந்த நீதிபதி; நன்கறிந்தவன்&quot; என்றும் கூறுவீராக!"/>
        <aya index="27"
            text="&quot;நீங்கள் அவனுடன் கூட்டாக்கிய இணைக் கடவுள்களை என்னிடம் காட்டுங்கள்! அவ்வாறு (காட்ட) முடியாது. மாறாக, அவனே அல்லாஹ்! மிகைத்தவன், நுண்ணறிவாளன்&quot; என்றும் கூறுவீராக!"/>
        <aya index="28"
            text="(நபியே!) உம்மை மக்கள் அனைவருக்கும் நற்செய்தி கூறுபவராகவும், எச்சரிப்பவராகவுமே அனுப்பியுள்ளோம். எனினும் மனிதர்களில் பெரும்பாலோர் அறிந்து கொள்வதில்லை.421"/>
        <aya index="29"
            text="&quot;நீங்கள் உண்மையாளர்களாக இருந்தால் இந்த வாக்குறுதி எப்போது (நிகழும்)?&quot; என அவர்கள் கேட்கின்றனர்."/>
        <aya index="30"
            text="&quot;உங்களுக்காக நிர்ணயிக்கப்பட்ட ஒரு நாள் இருக்கிறது. அதிலிருந்து சற்று நேரம் கூடப் பிந்தவும் மாட்டீர்கள்; முந்தவும் மாட்டீர்கள்&quot; என்று கூறுவீராக!"/>
        <aya index="31"
            text="&quot;நாங்கள் இந்தக் குர்ஆனையும், இதற்கு முன்னுள்ளவற்றையும் நம்பவே மாட்டோம்&quot; என்று இறைமறுப்பாளர்கள் கூறுகின்றனர். இந்த அநியாயக்காரர்கள் தமது இறைவன் முன் நிறுத்தப்படும்போது நீர் காண்பீராயின், அவர்கள் ஒருவருக்கொருவர் பழித்துக் கொண்டிருப்பார்கள். (அப்போது) பலவீனர்கள் கர்வம் கொண்டோரிடம், &quot;நீங்கள் இல்லையேல் நாங்கள் இறைநம்பிக்கையாளர்களாக ஆகியிருப்போம்&quot; என்று கூறுவார்கள்."/>
        <aya index="32"
            text="&quot;உங்களிடம் நேர்வழி வந்த பிறகு அதைவிட்டும் நாங்களா உங்களை தடுத்தோம்? அவ்வாறல்ல! நீங்கள்தான் குற்றவாளிகளாக இருந்தீர்கள்&quot; என்று கர்வம் கொண்டவர்கள் பலவீனர்களிடம் கூறுவார்கள்."/>
        <aya index="33"
            text="அதற்குப் பலவீனர்கள், கர்வம் கொண்டோரிடம் &quot;அவ்வாறல்ல! நாங்கள் அல்லாஹ்வை மறுப்பதற்கும் அவனுக்கு இணைக் கடவுள்களை ஏற்படுத்துவதற்கும் நீங்கள் எங்களை ஏவியபோது, இரவிலும், பகலிலும் செய்த சூழ்ச்சிதான் (இந்நிலைக்குக் காரணம்)&quot; என்று கூறுவார்கள். அவர்கள் வேதனையைக் காணும்போது கவலையை மறைத்துக் கொள்வார்கள். இறைமறுப்பாளர்களின் கழுத்துகளில் விலங்குகளை ஏற்படுத்துவோம். அவர்கள் செய்து கொண்டிருந்தவற்றுக்கே தவிர (வேறெதற்கும்) கூலி கொடுக்கப்படுவார்களா?"/>
        <aya index="34"
            text="நாம் எந்த ஊருக்கு எச்சரிக்கையாளரை அனுப்பினாலும் அதிலுள்ள சுகவாசிகள், &quot;நீங்கள் எதைக் கொண்டு அனுப்பப்பட்டீர்களோ அதை நாங்கள் மறுக்கக் கூடியவர்கள்!&quot; என்று கூறினர்."/>
        <aya index="35"
            text="&quot;எங்களுக்கு அதிக செல்வங்களும், பிள்ளைகளும் உள்ளன. நாங்கள் வேதனை செய்யப்படுவோர் அல்ல!&quot; என்றும் அவர்கள் கூறினர்."/>
        <aya index="36"
            text="&quot;என் இறைவன், தான் நாடியோருக்கு வாழ்வாதாரத்தை வாரி வழங்குகிறான். (நாடியோருக்கு) அளவுடனும் கொடுக்கிறான். எனினும் மனிதர்களில் பெரும்பாலோர் அறிந்து கொள்ள மாட்டார்கள்&quot; என்று கூறுவீராக!"/>
        <aya index="37"
            text="உங்கள் செல்வங்களோ, பிள்ளைகளோ உங்களை நம்மிடம் நெருக்கி வைப்பவையாக இல்லை. மாறாக, இறைநம்பிக்கை கொண்டு, நற்செயல் செய்வோருக்கே அவர்கள் செய்தவற்றுக்கு இரு மடங்கு கூலி உண்டு. அவர்கள் மாளிகைகளில் நிம்மதியாக இருப்பார்கள்."/>
        <aya index="38"
            text="யார் நமது வசனங்களைத் தோற்கடிக்க முயல்கிறார்களோ அவர்கள் வேதனையின் முன் கொண்டு வரப்படுவார்கள்."/>
        <aya index="39"
            text="&quot;என் இறைவன் தனது அடியார்களில் தான் நாடியோருக்கு வாழ்வாதாரத்தை வாரி வழங்குகிறான். (தான் நாடியோருக்கு) அளவுடனும் கொடுக்கிறான். நீங்கள் எதைச் செலவு செய்தாலும் அதற்கு ஈடானதை வழங்குவான். அவனே வழங்குவோரில் சிறந்தவன்&quot; என்று கூறுவீராக!422"/>
        <aya index="40"
            text="அந்நாளில் அவர்கள் அனைவரையும் அவன் ஒன்றுசேர்ப்பான். பின்னர், &quot;இவர்கள் உங்களைத்தான் வணங்கிக் கொண்டிருந்தார்களா?&quot; என்று வானவர்களிடம் கேட்பான்."/>
        <aya index="41"
            text="&quot;(இறைவா!) நீ தூயவன். இவர்களன்றி நீயே எங்கள் பாதுகாவலன். எனினும் இவர்கள் ஜின்களை வணங்கிக் கொண்டிருந்தனர். அவர்களையே இவர்களில் பெரும்பாலோர் நம்பிக் கொண்டிருந்தனர்&quot; என்று (வானவர்கள்) கூறுவர்."/>
        <aya index="42"
            text="&quot;இந்நாளில் உங்களில் ஒருவர், மற்றவருக்கு நன்மையோ, தீமையோ செய்துகொள்ள சக்தி பெற மாட்டீர்கள். நீங்கள் எதைப் பொய்யெனக் கூறிக் கொண்டிருந்தீர்களோ அந்த நரக வேதனையைச் சுவையுங்கள்!&quot; என அநியாயக்காரர்களிடம் நாம் கூறுவோம்."/>
        <aya index="43"
            text="அவர்களுக்கு நமது வசனங்கள் தெளிவாக எடுத்துரைக்கப்பட்டால், &quot;இவர் உங்கள் முன்னோர் வணங்கிக் கொண்டிருந்தவற்றை விட்டும் உங்களைத் தடுக்க விரும்பும் ஒரு மனிதரைத் தவிர வேறில்லை&quot; என அவர்கள் கூறுகின்றனர். &quot;இது புனைந்து கூறப்பட்ட பொய்தான்&quot; என்றும் கூறுகின்றனர். அவர்களிடம் உண்மை வந்தபோது அதுகுறித்து இந்த இறைமறுப்பாளர்கள், 'இது அப்பட்டமான சூனியத்தைத் தவிர வேறில்லை&quot;என்றும் கூறுகின்றனர்."/>
        <aya index="44"
            text="அவர்கள் படித்தறியக்கூடிய வேதங்கள் எதையும் நாம் (இதற்கு முன்) அவர்களுக்கு வழங்கவில்லை. (நபியே!) உமக்கு முன்னர் அவர்களிடம் எந்த எச்சரிக்கையாளரையும் நாம் அனுப்பவுமில்லை."/>
        <aya index="45"
            text="இவர்களுக்கு முன்னிருந்தவர்களும் பொய்யெனக் கூறினர். அவர்களுக்கு நாம் வழங்கியவற்றில் பத்தில் ஒரு பாகத்தைக் கூட இவர்கள் அடையவில்லை. எனினும் அவர்கள் எனது தூதர்களைப் பொய்யர்களெனக் கூறினர். எனவே எனது தண்டனை எப்படி இருந்தது?"/>
        <aya index="46"
            text="&quot;நீங்கள் அல்லாஹ்வுக்காக இரண்டிரண்டு பேர்களாகவோ, தனித்தனியாகவோ முன்வந்து, பின்னர் நீங்கள் சிந்திக்க வேண்டும் என்ற ஒரு விஷயத்தையே உங்களுக்கு அறிவுறுத்துகிறேன்&quot; என (நபியே!) கூறுவீராக! (அவ்வாறு சிந்தித்தால்) உங்கள் தோழருக்கு எந்தப் பைத்தியமுமில்லை. அவர், கடும் வேதனைக்கு முன்பாக உங்களை எச்சரிப்பவர் தவிர வேறில்லை (என்பதை உணர்ந்து கொள்வீர்கள்).423"/>
        <aya index="47"
            text="&quot;நான் உங்களிடம் எந்தக் கூலியும் கேட்கவில்லை. அது உங்களுக்கே உரியது. எனது கூலி அல்லாஹ்விடமே உள்ளது. அவன் அனைத்துப் பொருட்களையும் கண்காணிப்பவன்&quot; என்று (நபியே!) கூறுவீராக!"/>
        <aya index="48"
            text="&quot;எனது இறைவன் சத்தியத்தைப் (பொய்யின்மீது) போடுகிறான். (அவன்) மறைவானவற்றை நன்கறிந்தவன்&quot; என்று கூறுவீராக!"/>
        <aya index="49"
            text="&quot;சத்தியம் வந்துவிட்டது. அசத்தியம் (எதையும்) உருவாக்காது; (அழிந்ததை) மீண்டும் கொண்டு வராது&quot; என்று கூறுவீராக!424"/>
        <aya index="50"
            text="&quot;நான் வழிகெட்டு விட்டால், எனக்கு எதிராகத் தான் வழிகேட்டில் செல்கிறேன். நான் நேர்வழி நடந்தால், (அது) என் இறைவன் எனக்கு அறிவித்த இறைச்செய்தியின் காரணமாகத் தான். அவன் செவியுறுபவன்; அருகிலிருப்பவன்&quot; என்று (நபியே!) கூறுவீராக!425"/>
        <aya index="51"
            text="(மறுமையில்) அவர்கள் நடுங்கிக் கொண்டிருக்கும்போது (நபியே!) நீர் பார்ப்பீராயின், (அவர்கள்) தப்பியோட வழியிருக்காது. அவர்கள் அருகிலிருந்தே பிடிக்கப்படுவார்கள்."/>
        <aya index="52"
            text="&quot;நாங்கள் இதை நம்பிவிட்டோம்&quot; என்று அவர்கள் கூறுவார்கள். தூரமான இடத்திலிருந்து அவர்களால் எவ்வாறு (இறைநம்பிக்கையை) அடைந்து கொள்ள முடியும்?"/>
        <aya index="53"
            text="அவர்கள் இதற்கு முன்னர் இதை மறுத்து விட்டனர். தூரமான இடத்திலிருந்து மறைவானவை பற்றி (ஊகங்களை) வீசினர்."/>
        <aya index="54"
            text="இதற்கு முன்பு இவர்களைப் போன்றோர்க்குச் செய்யப்பட்டது போன்றே இவர்களுக்கும், இவர்கள் விரும்புவதற்குமிடையில் தடை ஏற்படுத்தப்பட்டு விட்டது. (ஏனெனில்) இவர்கள் பெரும் சந்தேகத்திலேயே இருந்தனர்."/>
    </sura>
    <sura index="35" name="">
        <aya index="1"
            text="அல்லாஹ்வுக்கே எல்லாப் புகழும். (அவன்) வானங்களையும், பூமியையும் முன்மாதிரியின்றிப் படைத்தவன். இரண்டிரண்டு, மும்மூன்று, நான்கு நான்கு இறக்கைகளையுடைய வானவர்களைத் தூதர்களாக ஆக்கியவன். தான் நாடியதைப் படைப்பில் அதிகப்படுத்துகிறான். ஒவ்வொரு பொருளின்மீதும் அல்லாஹ் ஆற்றல் உடையவன்.426"/>
        <aya index="2"
            text="அல்லாஹ், மனிதர்களுக்கு ஏதேனும் ஓர் அருளை திறந்து விட்டால் அதைத் தடுப்பவர் யாருமில்லை. ஆனால் அவன் அதனைத் தடுத்துவிட்டால் அதன்பிறகு அதை அனுப்புபவர் யாருமில்லை. அவன் மிகைத்தவன்; நுண்ணறிவாளன்."/>
        <aya index="3"
            text="மனிதர்களே! அல்லாஹ் உங்களுக்கு வழங்கிய அருட்கொடையை நினைத்துப் பாருங்கள்! அல்லாஹ்வைத் தவிர வானத்திலிருந்தும், பூமியிலிருந்தும் உங்களுக்கு உணவளிக்கும் வேறு படைப்பாளன் இருக்கிறானா? அவனைத் தவிர எந்தக் கடவுளும் இல்லை. நீங்கள் எங்கே திசை திருப்பப்படுகிறீர்கள்?"/>
        <aya index="4"
            text="(நபியே!) அவர்கள் உம்மைப் பொய்யரெனக் கூறினால், உமக்கு முன்னரும் தூதர்கள் பொய்யரெனக் கூறப்பட்டுள்ளனர். அல்லாஹ்விடமே அனைத்துக் காரியங்களும் கொண்டு வரப்படும்."/>
        <aya index="5"
            text="மனிதர்களே! அல்லாஹ்வின் வாக்கு உண்மையானது. எனவே, இவ்வுலக வாழ்க்கை உங்களை ஏமாற்றிவிட வேண்டாம். ஏமாற்றக் கூடியவனும் அல்லாஹ்வின் விஷயத்தில் உங்களை ஏமாற்றிவிட வேண்டாம்."/>
        <aya index="6"
            text="ஷைத்தான் உங்களுக்குப் பகைவனாக இருக்கிறான். அவனைப் பகைவனாகவே எடுத்துக் கொள்ளுங்கள்! தனது கூட்டத்தார் கொழுந்து விட்டெரியும் நரகத்திற்குரியோராக ஆகவேண்டும் என்பதற்காகவே அவர்களை அவன் அழைக்கிறான்."/>
        <aya index="7"
            text="இறைமறுப்பாளர்களுக்குக் கடும் வேதனை உள்ளது. இறைநம்பிக்கை கொண்டு, நற்செயல்கள் செய்வோருக்கு மன்னிப்பும், பெரும் கூலியும் உள்ளது."/>
        <aya index="8"
            text="யாருக்கு அவனது தீய செயல் அலங்காரமாக்கப்பட்டு, அவன் அதை அழகானதாகக் கருதுகிறானோ அவனா (நேர்வழி நடப்பவன்)? அல்லாஹ், தான் நாடியோரை வழிகேட்டில் விடுகிறான். தான் நாடியோரை நேர்வழியில் செலுத்துகிறான். எனவே அவர்கள்மீதுள்ள கவலைகளால் (நபியே!) உமது உயிர் பிரிந்துவிட வேண்டாம். அவர்கள் செய்பவற்றை அல்லாஹ் நன்கறிந்தவன்."/>
        <aya index="9"
            text="அல்லாஹ்வே காற்றுகளை அனுப்புகிறான். அவை மேகங்களை நகர்த்திச் செல்கின்றன. அதனை வறண்ட நிலத்திற்கு நாம் ஓட்டிச் சென்று அதன் மூலம் பூமியை, அது இறந்தபின் உயிர்ப்பிக்கிறோம். (இறந்தவர்கள்) உயிர்ப்பித்து எழுப்பப்படுவதும் இவ்வாறுதான்."/>
        <aya index="10"
            text="எவரேனும் கண்ணியத்தை விரும்பினால் கண்ணியம் அனைத்தும் அல்லாஹ்வுக்கே உரியது. அவனிடமே தூய சொற்கள் ஏறிச் செல்கின்றன. நற்செயல் அதை உயர்த்துகிறது. யார் தீய செயல்களுக்காகச் சூழ்ச்சி செய்கிறார்களோ அவர்களுக்குக் கடும் வேதனை உண்டு. அவர்களின் அச்சூழ்ச்சியே அழிந்து போய்விடும்."/>
        <aya index="11"
            text="அல்லாஹ் உங்களை(த் தொடக்கத்தில்) மண்ணிலிருந்தும் பின்னர் விந்துத் துளியிலிருந்தும் படைத்தான். பின்னர் உங்களை இணைகளாக்கினான். அவன் அறியாமல் எந்தப் பெண்ணும் கருவுறுவதோ, பிரசவிப்பதோ இல்லை. வாழ்பவரின் வாழ்நாள் நீட்டிக்கப்படுவதும், அவரது வயது குறைக்கப்படுவதும் பதிவேட்டில் உள்ளது. இது அல்லாஹ்வுக்கு எளிதானதே!"/>
        <aya index="12"
            text="இரண்டு கடல்கள் சமமானதல்ல! ஒன்று, சுவையானதும், இனிமையானதும், பருகுவதற்கு எளிதானதும் ஆகும். மற்றொன்று, உப்பானதும் கசப்பானதுமாகும். ஒவ்வொன்றிலிருந்தும் புத்தம் புதிய இறைச்சியை உண்ணுகிறீர்கள். (அதிலிருந்து) நீங்கள் அணியும் ஆபரணங்களை எடுக்கிறீர்கள். அதில் தண்ணீரைக் கிழித்துக் கொண்டு செல்லும் கப்பல்களையும் நீர் காண்கிறீர். நீங்கள் அவனது அருளைத் தேடுவதற்காகவும், நன்றி செலுத்துவற்காகவும் (இதை உங்களுக்கு வசப்படுத்தியுள்ளான்.)"/>
        <aya index="13"
            text="அவன் இரவைப் பகலில் நுழைக்கிறான்; பகலை இரவில் நுழைக்கிறான். சூரியனையும், சந்திரனையும் வசப்படுத்தியுள்ளான். ஒவ்வொன்றும் குறிப்பிட்ட தவணை வரை ஓடுகின்றன. அவனே உங்கள் இறைவனான அல்லாஹ். அவனுக்கே அதிகாரம் உரியது. அவனையன்றி யாரை நீங்கள் பிரார்த்திக்கிறீர்களோ அவர்கள் சிறிதளவு கூட அதிகாரம் பெற மாட்டார்கள்."/>
        <aya index="14"
            text="நீங்கள் அவர்களைப் பிரார்த்தித்தால் உங்கள் பிரார்த்தனையை அவர்கள் செவியுற மாட்டார்கள். (ஒரு வாதத்திற்கு) அவர்கள் செவியுறுவதாக இருந்தாலும் உங்களுக்குப் பதிலளிக்க மாட்டார்கள். நீங்கள் இணை வைத்ததை மறுமை நாளில் அவர்கள் மறுத்து விடுவார்கள். நன்கறிந்தவனைப் போன்று உமக்கு யாரும் அறிவிக்க மாட்டார்கள்."/>
        <aya index="15"
            text="மனிதர்களே! நீங்கள் அல்லாஹ்வின் பக்கம் தேவையுடையவர்கள். அல்லாஹ்தான் தேவைகளற்றவன்; புகழுக்குரியவன்."/>
        <aya index="16"
            text="அவன் நாடினால் உங்களைப் போக்கிவிட்டுப் புதிய படைப்பைக் கொண்டு வருவான்."/>
        <aya index="17" text="இது அல்லாஹ்வுக்குக் கடினமானது அல்ல!"/>
        <aya index="18"
            text="ஒருவர், பிறரது சுமையைச் சுமக்க மாட்டார். கனமான சுமையைச் சுமப்பவன், அதைச் சுமக்க (யாரையேனும்) அழைத்தால் அ(ழைக்கப்படுப)வர் நெருங்கிய உறவினராக இருந்தாலும் அதிலிருந்து சிறிதும் சுமப்பதற்கு ஏற்றுக் கொள்ளப்பட மாட்டாது. (நபியே!) மறைவான நிலையில் தமது இறைவனுக்கு அஞ்சித் தொழுகையை நிலைநிறுத்துவோரைத்தான் உம்மால் எச்சரிக்கை செய்யமுடியும். தூய்மையாக நடப்பவர் தமக்காகவே தூய்மையாக நடக்கிறார். அல்லாஹ்விடமே சேருமிடம் உள்ளது."/>
        <aya index="19, 20, 21"
            text="பார்வையற்றவனும், பார்வையுள்ளவனும் சமமாக மாட்டார்கள். இருள்களும், ஒளியும் சமமாகாது. நிழலும் வெப்பமும் சமமாகாது."/>
        <aya index="22"
            text="உயிருள்ளவர்களும், இறந்தவர்களும் சமமாக மாட்டார்கள். தான் நாடியவர்களை அல்லாஹ் செவியேற்குமாறு செய்கிறான். மண்ணறைகளில் இருப்பவர்களை நீர் செவியேற்கச் செய்ய முடியாது."/>
        <aya index="23" text="(நபியே!) நீர் எச்சரிக்கை செய்பவர் தவிர வேறில்லை."/>
        <aya index="24"
            text="(நபியே!) உம்மை நற்செய்தி கூறுபவராகவும், எச்சரிப்பவராகவும் உண்மையுடன் நாமே அனுப்பினோம். எச்சரிப்பவர் தம்மிடம் வராத எந்த ஒரு சமுதாயமும் இல்லை."/>
        <aya index="25"
            text="(நபியே!) இவர்கள் உம்மைப் பொய்யரெனக் கூறினால், இவர்களுக்கு முன்சென்றோரும் (நமது தூதர்களைப்) பொய்யரெனக் கூறியுள்ளனர். அவர்களுக்கான தூதர்கள் தெளிவான சான்றுகளையும், ஏடுகளையும், ஒளிரும் வேதத்தையும் அவர்களிடம் கொண்டு வந்தனர்."/>
        <aya index="26"
            text="பின்னர் இறைமறுப்பாளர்களைத் தண்டித்தேன். எனது தண்டனை எப்படி இருந்தது?"/>
        <aya index="27"
            text="அல்லாஹ்தான் வானிலிருந்து மழையைப் பொழிவிக்கிறான் என்பதை நீர் பார்க்கவில்லையா? அதன்மூலம் வெவ்வேறு வண்ணங்களில் கனிகளை வெளிப்படுத்துகிறோம். வெண்மையாகவும், சிவப்பாகவும், அடர் கருமையாகவும் வெவ்வேறு வண்ணங்களில் மலைப்பாதைகள் உள்ளன."/>
        <aya index="28"
            text="இவ்வாறு மனிதர்களிலும், ஊர்வனவற்றிலும், கால்நடைகளிலும் வெவ்வேறு வண்ணங்களில் உள்ளன. அல்லாஹ்வின் அடியார்களில் அவனை அஞ்சுபவர்கள் அறிந்தவர்கள்தான். அல்லாஹ் மிகைத்தவன்; மன்னிப்புமிக்கவன்."/>
        <aya index="29"
            text="யார் அல்லாஹ்வின் வேதத்தை ஓதி, தொழுகையை நிலைநாட்டி, நாம் அவர்களுக்கு வழங்கியவற்றிலிருந்து இரகசியமாகவும், பகிரங்கமாகவும் செலவு செய்கிறார்களோ அவர்கள் இழப்பில்லாத ஒரு வியாபாரத்தை எதிர்பார்க்கிறார்கள்."/>
        <aya index="30"
            text="அவன் அவர்களுக்கு நிறைந்த கூலியையும், தனது அருளை அதிகரித்தும் வழங்க வேண்டும் என்பதே இதற்குக் காரணம். அவன் மன்னிப்புமிக்கவன்; நன்றி பாராட்டுபவன்."/>
        <aya index="31"
            text="(நபியே!) நாம் உமக்கு அறிவித்திருக்கும் இவ்வேதம்தான் உண்மையானது. இது தனக்கு முன்னுள்ளவற்றை உண்மைப்படுத்துகிறது. அல்லாஹ், தனது அடியார்களை நன்கறிந்தவன்; பார்ப்பவன்."/>
        <aya index="32"
            text="பின்னர் நாம் தேர்ந்தெடுத்த நமது அடியார்களை இவ்வேதத்திற்கு வாரிசுகளாக்கினோம். அவர்களில் தமக்குத் தாமே அநியாயம் செய்வோரும் உள்ளனர்; நடுநிலையாக நடப்போரும் உள்ளனர்; அல்லாஹ்வின் ஆணைப்படி நற்செயல்களில் முந்திச் செல்வோரும் உள்ளனர். இதுவே பெரும் அருளாகும்."/>
        <aya index="33"
            text="அவர்கள் நிலையான சொர்க்கங்களில் நுழைவார்கள். அங்கு தங்கக் காப்புகளாலும், முத்துகளாலும் அணிவிக்கப்படுவார்கள். அங்கு அவர்களின் ஆடை, பட்டாக இருக்கும்."/>
        <aya index="34, 35"
            text="&quot;அல்லாஹ்வுக்கே எல்லாப் புகழும். அவனே எங்களை விட்டுக் கவலையை நீக்கினான். எங்கள் இறைவன் மன்னிப்பு மிக்கவன்; நன்றி பாராட்டுபவன். தனது அருளால் நிரந்தர வீட்டில் எங்களைத் தங்க வைத்துள்ளான். இங்கு எங்களை எந்தச் சிரமமும் அணுகாது. எந்தச் சோர்வும் எங்களுக்கு ஏற்படாது&quot; என்று அவர்கள் கூறுவார்கள்."/>
        <aya index="36"
            text="இறைமறுப்பாளர்களுக்கு நரக நெருப்பு (காத்துக்கொண்டு) இருக்கிறது. அவர்கள் மரணிக்குமாறு அவர்களின் காரியம் முடிக்கப்பட மாட்டாது. அவர்களுக்கு அதன் வேதனை குறைக்கப்படவும் மாட்டாது. ஒவ்வொரு இறைமறுப்பாளருக்கும் இவ்வாறே கூலி வழங்குவோம்.427"/>
        <aya index="37"
            text="&quot;எங்கள் இறைவனே! எங்களை (இங்கிருந்து) வெளியேற்றுவாயாக! நாங்கள் செய்து கொண்டிருந்த (தீய)வை அல்லாத நற்செயலைச் செய்வோம்&quot; என அங்கு அலறுவார்கள். &quot;சிந்திப்பவர், சிந்திக்கும் அளவிற்கு உங்களுக்கு நாம் வாழ்நாள் வழங்கவில்லையா? எச்சரிப்பவரும் உங்களிடம் வந்திருந்தார். எனவே (வேதனையைச்) சுவையுங்கள்! அநியாயக்காரர்களுக்கு எந்த உதவியாளரும் இல்லை&quot; (என்று இறைவன் கூறுவான்.)428"/>
        <aya index="38"
            text="அல்லாஹ்வே வானங்களிலும் பூமியிலும் மறைந்திருப்பதை அறிபவன். அவனே உள்ளங்களில் இருப்பதையும் நன்கறிந்தவன்."/>
        <aya index="39"
            text="அவனே உங்களைப் பூமியில் தலைமுறையினராக ஆக்கினான். இறைமறுப்பாளர்களின் இறைமறுப்பு அவர்களுக்கே கேடாகும். இறைமறுப்பாளர்களின் இறைமறுப்பு அவர்களின் இறைவனிடம் கோபத்தைத் தவிர வேறெதையும் அதிகரிக்காது. இறைமறுப்பாளர்களின் இறைமறுப்பு இழப்பைத் தவிர வேறெதையும் அதிகரிக்காது."/>
        <aya index="40"
            text="&quot;அல்லாஹ்வையன்றி நீங்கள் பிரார்த்திக்கும் உங்கள் இணைக் கடவுள்களைக் கவனித்தீர்களா? அவர்கள் பூமியில் எதைப் படைத்தார்கள் என்பதை எனக்குக் காட்டுங்கள்! அல்லது அவர்களுக்கு வானங்களில் ஏதும் பங்கு உள்ளதா? அல்லது நாம் இவர்களுக்கு ஒரு வேதத்தை வழங்கி, அதிலுள்ள தெளிவான சான்றில் இருக்கிறார்களா? அவ்வாறல்ல! அநியாயக்காரர்கள் ஒருவருக்கொருவர் ஏமாற்றத்தையே வாக்களித்துக் கொள்கின்றனர்&quot; என்று கூறுவீராக!"/>
        <aya index="41"
            text="வானங்களும், பூமியும் (தத்தம் பாதையிலிருந்து) விலகாதவாறு அல்லாஹ்வே தடுத்து வைத்துள்ளான். அவை விலகி விட்டால் அவ்விரண்டையும் தடுத்து வைப்பவன் அவனைத் தவிர யாருமில்லை. அவன் சகிப்புத்தன்மை மிக்கவனாகவும், மன்னிப்புமிக்கவனாகவும் இருக்கிறான்."/>
        <aya index="42"
            text="&quot;எச்சரிப்பவர் தங்களிடம் வந்திருந்தால் மற்ற எந்தச் சமுதாயத்தைவிடவும் மிக நேர்வழி பெற்றவர்களாக ஆகியிருப்போம் என அவர்கள் அல்லாஹ்வின்மீது உறுதியிட்டுச் சத்தியம் செய்கின்றனர். அவர்களிடம் எச்சரிப்பவர் வந்தபோது, அது அவர்களுக்கு வெறுப்பையே அதிகரித்தது."/>
        <aya index="43"
            text="பூமியில் கர்வம் கொள்வதற்காகவும், தீய சூழ்ச்சி செய்வதற்காகவுமே (இவ்வாறு மறுக்கின்றனர்.) தீய சூழ்ச்சி, அதைச் செய்தவர்களைத் தவிர (வேறெவரையும்) சூழ்ந்து கொள்ளாது. முன்சென்றோர் (தண்டிக்கப்பட்ட) வழிமுறையைத் தான் அவர்கள் எதிர்பார்க்கிறார்களா? அல்லாஹ்வின் வழிமுறையில் எந்த மாற்றத்தையும் காண மாட்டீர். அல்லாஹ்வின் வழிமுறையில் எந்தத் திருப்பத்தையும் காண மாட்டீர்."/>
        <aya index="44"
            text="இவர்கள் பூமியில் பயணித்து, தமக்கு முன்னிருந்தோரின் முடிவு எவ்வாறு இருந்தது என்பதைப் பார்க்க வேண்டாமா? அவர்கள், இவர்களைவிட சக்தி வாய்ந்தவர்களாக இருந்தனர். அல்லாஹ்வை இயலாமல் ஆக்கிவிடும் எந்த ஒன்றும் வானங்களிலோ, பூமியிலோ இல்லை. அவன் நன்கறிந்தவனாகவும், ஆற்றல் மிக்கவனாகவும் இருக்கிறான்."/>
        <aya index="45"
            text="மனிதர்களின் செயல்களுக்காக அவர்களை (உடனுக்குடன்) அல்லாஹ் தண்டிப்பதாக இருந்தால் எந்த உயிரினத்தையும் பூமியின்மீது விட்டுவைத்திருக்க மாட்டான். எனினும் குறிப்பிட்ட தவணைவரை அவர்களுக்கு அவகாசம் வழங்குகிறான். அவர்களின் தவணை வந்து முடிந்ததும் (தண்டிப்பான்). தன் அடியார்களை அல்லாஹ் பார்ப்பவனாக இருக்கிறான்."/>
    </sura>
    <sura index="36" name="">
        <aya index="1" text="யா, ஸீன்."/>
        <aya index="2" text="ஞானம் நிறைந்த இக்குர்ஆன்மீது சத்தியமாக!"/>
        <aya index="3" text="(நபியே!) நீர் தூதர்களில் உள்ளவர்."/>
        <aya index="4" text="நேரான வழியில் இருக்கிறீர்."/>
        <aya index="5" text="நிகரிலா அன்பாளனாகிய மிகைத்தவனால் (இது) அருளப்பட்டது."/>
        <aya index="6"
            text="அவர்களின் முன்னோர் எச்சரிக்கப்படாத ஒரு சமுதாயத்தை நீர் எச்சரிப்பதற்காகவே (அருளப்பட்டது.) அவர்களோ கவனமற்றோராக உள்ளனர்."/>
        <aya index="7"
            text="அவர்களில் பெரும்பாலோர்மீது (நமது) வாக்கு உறுதியாகி விட்டது. எனவே அவர்கள் இறைநம்பிக்கை கொள்ள மாட்டார்கள்."/>
        <aya index="8"
            text="அவர்களின் கழுத்துகளில் விலங்குகளை ஏற்படுத்தியுள்ளோம். அவை தாடைகள்வரை உள்ளன. அதனால் அவர்களின் தலைகள் (குனிய முடியாதவாறு) உயர்த்தப்பட்டுள்ளன."/>
        <aya index="9"
            text="அவர்களுக்கு முன்னால் ஒரு தடுப்பையும், பின்னால் ஒரு தடுப்பையும் ஏற்படுத்தி, அவர்களை மூடி விட்டோம். எனவே அவர்கள் பார்க்க மாட்டார்கள்."/>
        <aya index="10"
            text="நீர் அவர்களை எச்சரிப்பதோ, அல்லது அவர்களை எச்சரிக்காமல் இருப்பதோ அவர்களுக்குச் சமமே! அவர்கள் இறைநம்பிக்கை கொள்ள மாட்டார்கள்."/>
        <aya index="11"
            text="(நபியே!) நீர் எச்சரிப்பதெல்லாம் இந்த அறிவுரையைப் பின்பற்றி, மறைவான நிலையில் அளவற்ற அருளாளனை அஞ்சுவோரைத் தான். எனவே அவர்களுக்கு மன்னிப்பும், கண்ணியமான கூலியும் உண்டு என நற்செய்தி கூறுவீராக!"/>
        <aya index="12"
            text="மரணித்தவர்களை நாமே உயிர்ப்பிக்கிறோம். அவர்கள் முற்படுத்திய வற்றையும், விட்டுச் சென்றவற்றையும் நாம் பதிவு செய்கிறோம். ஒவ்வொன்றையும் தெளிவான ஏட்டில் பதிவு செய்துள்ளோம்.429"/>
        <aya index="13"
            text="ஓர் ஊர்வாசிகளிடம் தூதர்கள் வந்த(போது நிகழ்ந்த)தை இவர்களுக்கு எடுத்துகாட்டாகக் கூறுவீராக!"/>
        <aya index="14"
            text="நாம் அவர்களிடம் இருவரைத் தூதர்களாக அனுப்பியபோது அவ்விருவரையும் பொய்யரெனக் கூறினர். எனவே மூன்றாமவரைக் கொண்டு பலப்படுத்தினோம். அவர்கள், &quot;நாங்கள் உங்களுக்கு அனுப்பப்பட்ட தூதர்களாவோம்&quot; எனக் கூறினர்."/>
        <aya index="15"
            text="&quot;நீங்கள் எங்களைப் போன்ற மனிதர்களேயன்றி வேறில்லை. அளவிலா அருளாளன் எந்த ஒன்றையும் அருளவில்லை. நீங்கள் பொய்யுரைப்போர் தவிர வேறில்லை&quot; என்று (அவ்வூரார்) கூறினர்."/>
        <aya index="16, 17"
            text="&quot;நாங்கள் உங்களிடம் அனுப்பப்பட்ட தூதர்கள்தான் என்பதை எங்கள் இறைவன் நன்கறிவான். தெளிவாக எடுத்துரைப்பதைத் தவிர எங்கள்மீது வேறெதுவும் இல்லை&quot; என அவர்கள் கூறினர்."/>
        <aya index="18"
            text="&quot;உங்களைக் கெட்ட சகுனமாகவே கருதுகிறோம். நீங்கள் விலகிக் கொள்ளாவிட்டால் உங்களைக் கல்லால் அடித்துக் கொல்வோம். எங்களிடமிருந்து துன்புறுத்தும் வேதனை உங்களைப் பிடித்துக் கொள்ளும்&quot; என (அவ்வூரார்) கூறினர்."/>
        <aya index="19"
            text="&quot;நீங்கள் கெட்ட சகுனமாகக் கருதுவது உங்களுடன்தான் இருக்கிறது. உங்களுக்கு அறிவுரை சொல்லப்பட்டாலுமா (இவ்வாறு கருதுவீர்கள்)? அவ்வாறல்ல! நீங்கள் வரம்பு மீறிய கூட்டத்தார்&quot; என்று (அத்தூதர்கள்) கூறினர்."/>
        <aya index="20"
            text="அந்நகரின் எல்லைப்புறத்திலிருந்து ஒரு மனிதர் விரைந்து வந்து, &quot;என் சமுதாயத்தினரே! இத்தூதர்களைப் பின்பற்றுங்கள்!&quot; என்று கூறினார்."/>
        <aya index="21"
            text="&quot;உங்களிடம் எந்தக் கூலியும் கேட்காதவர்களை நீங்கள் பின்பற்றுங்கள்! அவர்களே நேர்வழி பெற்றவர்கள்&quot;"/>
        <aya index="22"
            text="&quot;என்னைப் படைத்தவனை வணங்காமலிருக்க எனக்கு என்ன நேர்ந்தது? நீங்கள் அவனிடமே மீண்டும் கொண்டு செல்லப்படுவீர்கள்&quot;"/>
        <aya index="23"
            text="&quot;அவனையன்றி வேறு கடவுள்களை நான் எடுத்துக் கொள்வேனா? அளவிலா அருளாளன் எனக்கு ஏதேனும் தீங்கினை நாடினால், அவர்களின் பரிந்துரை எனக்குச் சிறிதும் பலனளிக்காது. அவர்கள் என்னைக் காப்பாற்ற மாட்டார்கள்&quot;"/>
        <aya index="24" text="&quot;அவ்வாறாயின் நான் பகிரங்கமான வழிகேட்டில் ஆகிவிடுவேன்&quot;"/>
        <aya index="25"
            text="&quot;உங்கள் இறைவனையே நான் நம்பிக்கை கொண்டுள்ளேன். எனவே எனக்குச் செவிசாயுங்கள்!&quot; (என்றும் கூறினார்.)"/>
        <aya index="26, 27"
            text="(அவர் கொல்லப்பட்டதும்) &quot;சொர்க்கத்தில் நுழைவீராக!&quot; என்று கூறப்பட்டது. &quot;எனது இறைவன் என்னை மன்னித்து, கண்ணியத்திற்குரியோரில் என்னை ஆக்கியதை என் சமுதாயம் அறிய வேண்டுமே!&quot; என அவர் கூறினார்."/>
        <aya index="28"
            text="அவருக்குப் பிறகு அவரது சமுதாயத்தின்மீது வானிலிருந்து எந்தப் படையையும் நாம் இறக்கி வைக்கவில்லை. நாம் (அப்படி) இறக்கி வைக்கக் கூடி(ய அவசியமுடை)யோராகவும் இல்லை."/>
        <aya index="29"
            text="ஒரேஒரு பெரும் சப்தத்தைத் தவிர வேறெதுவும் ஏற்படவில்லை. உடனே அவர்கள் சாம்பலாகி விட்டனர்."/>
        <aya index="30"
            text="அடியார்களுக்கு ஏற்பட்ட கைச்சேதமே! அவர்களிடம் எந்தத் தூதர் வந்தாலும் அவரைக் கேலி செய்வோராகவே அவர்கள் இருந்தனர்."/>
        <aya index="31"
            text="இவர்களுக்கு முன்னர் எத்தனையோ தலைமுறையினரை நாம் அழித்திருக்கிறோம்; அவர்கள், தம்மிடம் திரும்பி வரப்போவதில்லை என்பதை இவர்கள் சிந்திக்கவில்லையா?"/>
        <aya index="32"
            text="அவர்கள் அனைவரும் ஒன்றுதிரட்டப்பட்டு நம்மிடம் கொண்டு வரப்படுவோர் தவிர வேறில்லை."/>
        <aya index="33"
            text="இறந்த பூமி அவர்களுக்கு ஓர் அத்தாட்சியாகும். அதை நாம் உயிர்ப்பித்து, அதிலிருந்து தானியத்தை வெளிப்படுத்தினோம். அவர்கள் அதிலிருந்து உண்ணுகின்றனர்."/>
        <aya index="34"
            text="அதில் நாம் பேரீச்சை, திராட்சைத் தோட்டங்களை ஏற்படுத்தி, நீரூற்றுகளையும் பாய்ந்தோடச் செய்தோம்."/>
        <aya index="35"
            text="அதன் பழங்களை அவர்கள் உண்பதற்காகவே (இவ்வாறு செய்தோம்.) அவர்களின் கைகள் அதை உருவாக்கவில்லை. எனவே அவர்கள் நன்றி செலுத்த மாட்டார்களா?"/>
        <aya index="36"
            text="பூமி விளையச் செய்வதிலும், அவர்களிலும், அவர்கள் அறியாதவற்றிலும் ஒவ்வொரு இணைகளையும் படைத்தவன் தூயவன்."/>
        <aya index="37"
            text="இரவும் அவர்களுக்கு ஓர் அத்தாட்சியாகும். அதிலிருந்து பகலை நாம் பிரித்தெடுக்கிறோம். அப்போது அவர்கள் இருளில் ஆகி விடுகிறார்கள்."/>
        <aya index="38"
            text="சூரியன், தனக்குரிய வரையறைக்குள் ஓடிக் கொண்டிருக்கிறது. இது மிகைத்தவனான நன்கறிந்தவன் நிர்ணயித்ததாகும்."/>
        <aya index="39"
            text="சந்திரனுக்குப் பல நிலைகளை நிர்ணயித்துள்ளோம். இறுதியில் அது காய்ந்த பேரீச்சங்காம்பு போன்ற நிலைக்குத் திரும்புகிறது."/>
        <aya index="40"
            text="சூரியன், சந்திரனைப் பிடிக்க முடியாது. இரவு, பகலை முந்த முடியாது. ஒவ்வொன்றும் ஒரு சுற்றுப் பாதையில் நீந்துகின்றன."/>
        <aya index="41"
            text="அவர்களின் வழித்தோன்றல்களை, நிறைந்த கப்பலில் நாம் சுமந்து சென்றதும் அவர்களுக்கு ஓர் அத்தாட்சியாகும்."/>
        <aya index="42"
            text="அதுபோன்று அவர்கள் ஏறிச் செல்லும் வாகனங்களையும் அவர்களுக்காகப் படைத்துள்ளோம்."/>
        <aya index="43"
            text="நாம் நாடினால் அவர்களை மூழ்கடித்து விடுவோம். அவர்களை மீட்பவர் யாரும் இருக்க மாட்டார்கள். அவர்கள் காப்பாற்றப்படவும் மாட்டார்கள்."/>
        <aya index="44"
            text="எனினும் நமது அருளாலும், குறிப்பிட்ட காலம் வரை சுகமனுபவிப்பதற்காகவும் (அவர்களை விட்டு வைத்துள்ளோம்.)"/>
        <aya index="45"
            text="&quot;நீங்கள் அருள் செய்யப்படுவற்காக, உங்களுக்கு முன்னுள்ளதையும், பின்னுள்ளதையும் அஞ்சிக் கொள்ளுங்கள்!&quot;என்று அவர்களிடம் கூறப்பட்டால் (அலட்சியம் செய்கின்றனர்.)"/>
        <aya index="46"
            text="அவர்களின் இறைவனின் சான்றுகளில் எந்த ஒரு சான்று அவர்களிடம் வந்தாலும் அதைப் புறக்கணிப்போராகவே இருந்தனர்."/>
        <aya index="47"
            text="&quot;அல்லாஹ் உங்களுக்கு வழங்கியதிலிருந்து (ஏழைகளுக்குச்) செலவிடுங்கள்!&quot; என்று அவர்களிடம் கூறப்பட்டால், &quot;அல்லாஹ் நாடினால் யாருக்கு உணவளித்திருப்பானோ அவர்களுக்கு நாங்கள் உணவளிப்பதா? நீங்கள் பகிரங்கமான வழிகேட்டிலேயே இருக்கிறீர்கள்&quot; என்று இறைமறுப்பாளர்கள், இறைநம்பிக்கை கொண்டோரிடம் கூறுகின்றனர்."/>
        <aya index="48"
            text="&quot;நீங்கள் உண்மையாளர்களாக இருந்தால் இந்த வாக்குறுதி எப்போது (நிகழும்)?&quot; என அவர்கள் கேட்கின்றனர்."/>
        <aya index="49"
            text="அவர்கள் ஒரேஒரு பெரும் சப்தத்தையே எதிர்பார்க்கின்றனர். அவர்கள் தர்க்கித்துக் கொண்டிருக்கும் போதே அது அவர்களைப் பிடித்துக் கொள்ளும்."/>
        <aya index="50"
            text="அப்போது அவர்கள் மரண சாசனம் செய்வதற்கும் சக்தி பெற மாட்டார்கள். தமது குடும்பத்தாரிடம் அவர்கள் திரும்பிச் செல்லவும் முடியாது."/>
        <aya index="51"
            text="ஸூர் ஊதப்படும். உடனே அவர்கள் மண்ணறைகளிலிருந்து தமது இறைவனிடம் விரைந்து செல்வார்கள்."/>
        <aya index="52"
            text="&quot;எங்களின் கேடே! எங்கள் தூங்குமிடத்திலிருந்து எங்களை (உயிர்ப்பித்து) எழுப்பியவன் யார்?&quot; என்று கேட்பார்கள். &quot;அளவிலா அருளாளன் வாக்களித்ததும், தூதர்கள் கூறிய உண்மையும் இதுதான்&quot; (என்று பதிலளிக்கப்படும்.)"/>
        <aya index="53"
            text="ஒரேயொரு பெரும் சப்தத்தைத் தவிர வேறெதுவும் இருக்காது. உடனே அவர்கள் அனைவரும் நம்மிடம் கொண்டு வரப்படுவார்கள்."/>
        <aya index="54"
            text="இன்று யாருக்கும் சிறிதளவும் அநியாயம் செய்யப்பட மாட்டாது. நீங்கள் செய்து கொண்டிருந்தவற்றுக்கே கூலி வழங்கப்படுவீர்கள்."/>
        <aya index="55" text="அன்று சொர்க்கவாசிகள் (தமது) காரியத்தில் மகிழ்ந்திருப்பார்கள்."/>
        <aya index="56"
            text="அவர்களும், அவர்களின் மனைவியரும் நிழல்களில் இருப்பார்கள்; கட்டில்களில் சாய்ந்திருப்பார்கள்."/>
        <aya index="57"
            text="அவர்களுக்கு அங்குப் பழங்கள் உள்ளன. மேலும், அவர்கள் விரும்பியவையெல்லாம் அவர்களுக்குக் கிடைக்கும்."/>
        <aya index="58" text="நிகரிலா அன்பாளனாகிய இறைவனிடமிருந்து 'ஸலாம்' என்ற கூற்றும் உண்டு."/>
        <aya index="59"
            text="&quot;குற்றவாளிகளே! இன்று நீங்கள் (நல்லவர்களிடமிருந்து) பிரிந்து நில்லுங்கள்!&quot; (என்று கூறப்படும்)"/>
        <aya index="60, 61"
            text="ஆதமுடைய மக்களே! &quot;நீங்கள் ஷைத்தானை வணங்காதீர்கள்! அவன் உங்களுக்குப் பகிரங்க எதிரி. என்னையே வணங்குங்கள்! இதுவே நேர்வழியாகும்&quot; என்று நான் உங்களிடம் உடன்படிக்கை எடுக்கவில்லையா?"/>
        <aya index="62"
            text="உங்களில் மிகப்பெரும் கூட்டத்தினரை அவன் வழிகெடுத்து விட்டான். நீங்கள் சிந்திப்போராக இருக்க வேண்டாமா?"/>
        <aya index="63" text="உங்களுக்கு வாக்களிக்கப்பட்டிருந்த நரகம் இதுதான்."/>
        <aya index="64"
            text="நீங்கள் மறுத்துக் கொண்டிருந்ததால் இன்று இதில் நுழையுங்கள்! (என்று கூறுவோம்.)"/>
        <aya index="65"
            text="அவர்களின் வாய்களுக்கு இன்று நாம் முத்திரையிட்டு விடுவோம். அவர்கள் செய்து கொண்டிருந்தவை குறித்து அவர்களின் கைகள் நம்மிடம் பேசும்; அவர்களின் கால்கள் சாட்சி சொல்லும்.430"/>
        <aya index="66"
            text="நாம் நாடியிருந்தால் அவர்களின் பார்வைகளைப் பறித்திருப்போம். அப்போது வழியை நோக்கி விரைந்து செல்வார்கள். ஆனால் அவர்கள் எவ்வாறு பார்ப்பார்கள்?"/>
        <aya index="67"
            text="நாம் நாடியிருந்தால் அவர்கள் இருக்கும் இடத்திலேயே அவர்களை உருமாற்றியிருப்போம். அதனால் அவர்கள் செல்வதற்குச் சக்திபெற மாட்டார்கள்; திரும்பி வரவும் முடியாது."/>
        <aya index="68"
            text="யாருக்கு நாம் நீண்ட ஆயுளை வழங்கினோமோ அவரைப் படைப்பில் தலைகீழாக மாற்றி விடுகிறோம். (இதை) அவர்கள் சிந்திக்க மாட்டார்களா?"/>
        <aya index="69"
            text="நாம் இவருக்குக் கவிதையைக் கற்றுக் கொடுக்கவில்லை. அது அவருக்கு அவசியமானதும் அல்ல! இது நற்போதனையும், தெளிவான குர்ஆனுமே தவிர வேறில்லை.431"/>
        <aya index="70"
            text="(இது) உயிருடன் இருப்பவர்களை எச்சரிப்பதற்கும், இறைமறுப்பாளர்களுக்கு எதிராக (நமது) வாக்கு உறுதியாவதற்காகவுமே (அருளப்பட்டது.)"/>
        <aya index="71"
            text="'நம் கைகள் உருவாக்கிய கால்நடைகளை அவர்களுக்காகப் படைத்துள்ளோம்; அதற்கு அவர்கள் உரிமையாளர்களாக இருக்கின்றனர்' என்பதை அவர்கள் சிந்திக்கவில்லையா?"/>
        <aya index="72"
            text="அவற்றை அவர்களுக்குக் கட்டுப்படச் செய்தோம். அவற்றில் அவர்கள் ஏறிச் செல்பவையும் உள்ளன. மேலும் அவற்றிலிருந்து அவர்கள் உண்கின்றனர்."/>
        <aya index="73"
            text="அவற்றில் அவர்களுக்குப் பயன்களும், பானங்களும் உள்ளன. அவர்கள் நன்றி செலுத்த வேண்டாமா?"/>
        <aya index="74"
            text="அவர்கள் உதவி செய்யப்பட வேண்டும் என்பதற்காக அல்லாஹ்வையன்றி வேறு கடவுள்களை ஏற்படுத்திக் கொண்டனர்."/>
        <aya index="75"
            text="இவர்களுக்கு உதவிட அக்கடவுள்கள் சக்தி பெற மாட்டார்கள். இவர்களோ அக்கடவுள்களுக்(கு உதவுவதற்)காக முன்னிலைப்படுத்தப்படும் படையாக உள்ளனர்."/>
        <aya index="76"
            text="(நபியே!) அவர்களுடைய பேச்சு உமக்குக் கவலையளிக்க வேண்டாம். அவர்கள் மறைப்பதையும், பகிரங்கப்படுத்துவதையும் நாம் அறிகிறோம்."/>
        <aya index="77"
            text="நாம் விந்துத் துளியிலிருந்து மனிதனைப் படைத்தோம் என்பதை அவன் சிந்திக்கவில்லையா? ஆனால் இப்போது அவன் பகிரங்மாகத் தர்க்கம் செய்கிறான்."/>
        <aya index="78"
            text="(மனிதன்,) தான் படைக்கப்பட்டதை மறந்து விட்டு, நமக்கு எடுத்துக்காட்டுக் கூறுகிறான். &quot;எலும்புகள் மக்கிப் போன நிலையில் அவற்றை உயிர்ப்பிப்பவன் யார்?&quot; எனக் கேட்கிறான்."/>
        <aya index="79"
            text="&quot;தொடக்கத்தில் அவற்றைப் படைத்தவனே அவற்றை உயிர்ப்பிப்பான். அவன் ஒவ்வொரு படைப்பையும் நன்கறிந்தவன்&quot; என்று பதிலளிப்பீராக!"/>
        <aya index="80"
            text="அவனே உங்களுக்காகப் பசுமையான மரத்திலிருந்து நெருப்பை உருவாக்கினான். பின்னர் அதிலிருந்து நெருப்பை மூட்டுகிறீர்கள்."/>
        <aya index="81"
            text="வானங்களையும், பூமியையும் படைத்தவன் அவர்களைப் போன்றவர்களைப் படைப்பதற்கு ஆற்றலுடையவன் அல்லவா? ஆம்! அவன் மாபெரும் படைப்பாளன்; நன்கறிந்தவன்."/>
        <aya index="82"
            text="அவன் ஒரு பொருளை(ப் படைக்க) நாடினால், அதற்கு 'ஆகு' என்றே ஆணையிடுவான். உடனே அது ஆகிவிடும்."/>
        <aya index="83"
            text="ஒவ்வொரு பொருளின் அதிகாரமும் யாருடைய கையில் இருக்கிறதோ அவன் தூயவன். நீங்கள் அவனிடமே மீண்டும் கொண்டு வரப்படுவீர்கள்."/>
    </sura>
    <sura index="37" name="">
        <aya index="1" text="வரிசையாக அணிவகுத்து நிற்போர்மீது சத்தியமாக!432"/>
        <aya index="2" text="தீவிரமாக விரட்டுவோர்மீது சத்தியமாக!"/>
        <aya index="3" text="அறிவுரையை எடுத்துரைப்போர்மீது சத்தியமாக!"/>
        <aya index="4, 5"
            text="உங்களுடைய கடவுள் ஒருவன்தான். வானங்களுக்கும், பூமிக்கும், அவற்றுக்கு இடைப்பட்டவற்றுக்கும் (அவனே) இறைவன். கிழக்குத் திசைகளுக்கும் இறைவனாவான்."/>
        <aya index="6, 7"
            text="அருகிலுள்ள வானத்தை நட்சத்திரங்களின் அலங்காரத்தால் அழகாக்கினோம். வரம்பு மீறிய ஒவ்வொரு ஷைத்தானை விட்டும் பாதுகாப்பாக (ஆக்கினோம்)."/>
        <aya index="8, 9, 10"
            text="மிக உயர்வான (வானவர்கள்) கூட்டத்தாரிடமிருந்து அவர்கள் ஒட்டுக் கேட்க முடியாது. ஒவ்வொரு புறத்திலிருந்தும் விரட்டுவதற்காக அவர்கள் (தீப்பிழம்புகளால்) எறியப்படுவார்கள். அவர்களுக்கு நிரந்தரமான வேதனையும் உண்டு. விரைவாக ஒட்டுக் கேட்பவனைத் தவிர! அப்போது ஒளிரும் தீப்பிழம்பு அவனைத் துரத்தும்."/>
        <aya index="11"
            text="இவர்கள் கடினமான படைப்பா? அல்லது நாம் படைத்த மற்றவையா? என அவர்களிடம் கேட்பீராக! பிசுபிசுப்பான களிமண்ணால் இவர்களைப் படைத்தோம்."/>
        <aya index="12" text="உண்மையில் நீர் வியக்கின்றீர். அவர்களோ கேலி செய்கின்றனர்."/>
        <aya index="13" text="அவர்களுக்கு அறிவுறுத்தப்படும்போது அவர்கள் நல்லுணர்வு பெறுவதில்லை."/>
        <aya index="14" text="அவர்கள் எந்தச் சான்றைக் கண்டாலும் கேலி செய்கின்றனர்."/>
        <aya index="15, 16, 17"
            text="&quot;இது அப்பட்டமான சூனியத்தைத் தவிர வேறில்லை, நாம் இறந்து, மண்ணாகவும் எலும்புகளாகவும் ஆகி விட்டாலும் நாமும், முன்சென்ற நம் முன்னோர்களும் (உயிர்ப்பித்து) எழுப்பப்படுவோமா?&quot; என்று கேட்கின்றனர்."/>
        <aya index="18"
            text="&quot;ஆம்! நீங்கள் இழிவடைந்தோராக (எழுப்பப்படுவீர்கள்)&quot; என்று கூறுவீராக!"/>
        <aya index="19, 20"
            text="&quot;அது ஒரேயொரு சப்தம்தான். உடனே அவர்கள் விழித்து, &quot;எங்களின் கேடே! இது தீர்ப்பு நாள்&quot; எனக் கூறுவார்கள்."/>
        <aya index="21, 22, 23, 24"
            text="&quot;நீங்கள் எதைப் பொய்யெனக் கூறிக் கொண்டிருந்தீர்களோ அந்தத் தீர்ப்பு நாள் இதுதான்! அநியாயக்காரர்களையும், அவர்களின் கூட்டாளிகளையும், அல்லாஹ்வையன்றி அவர்கள் வணங்கிக் கொண்டிருந்தவற்றையும் ஒன்று திரட்டுங்கள்! அவர்களுக்கு நரகத்தின் பாதையை நோக்கி வழிகாட்டுங்கள்! அவர்களை நிறுத்தி வையுங்கள்! அவர்கள் விசாரிக்கப்பட வேண்டியவர்கள்&quot; (என்று கூறப்படும்.)"/>
        <aya index="25"
            text="&quot;உங்களுக்கு என்ன நேர்ந்தது? நீங்கள் ஒருவருக்கொருவர் உதவவில்லையே!&quot; (என்று கேட்கப்படும்)"/>
        <aya index="26" text="எனினும், அன்று அவர்கள் சரணடைந்து விடுவார்கள்."/>
        <aya index="27" text="அவர்கள் ஒருவரையொருவர் முன்னோக்கி வினவிக் கொள்வார்கள்."/>
        <aya index="28"
            text="&quot;நீங்கள்தான் எங்களை நிர்ப்பந்திப்போராக இருந்தீர்கள்&quot; என்று அவர்கள் கூறுவார்கள்."/>
        <aya index="29"
            text="&quot;அவ்வாறல்ல! நீங்கள் இறைநம்பிக்கையாளர்களாக இருக்க வில்லை&quot; என்று (வழிகெடுத்தோர்) கூறுவார்கள்."/>
        <aya index="30, 31, 32"
            text="&quot;எங்களுக்கு உங்கள்மீது எவ்வித அதிகாரமும் இருக்கவில்லை. எனினும், நீங்கள் வரம்பு மீறிய கூட்டமாகவே இருந்தீர்கள். எனவே நமது இறைவனின் வாக்கு நம்மீது உறுதியாகிவிட்டது. நாம் (வேதனையைச்) சுவைக்கக் கூடியவர்களே! உங்களை நாங்கள் வழிகெடுத்தோம். நாங்களே வழிகெட்டவர்களாகத்தான் இருந்தோம்&quot; என்றும் கூறுவார்கள்."/>
        <aya index="33" text="அன்று அவர்கள் வேதனையில் கூட்டாளிகளாக இருப்பார்கள்."/>
        <aya index="34" text="நாம் குற்றவாளிகளை இவ்வாறே நடத்துவோம்."/>
        <aya index="35"
            text="&quot;அல்லாஹ்வைத் தவிர எந்தக் கடவுளுமில்லை&quot; என்று அவர்களிடம் கூறப்பட்டால் கர்வம் கொள்வோராக இருந்தனர்."/>
        <aya index="36"
            text="&quot;ஒரு பைத்தியக்காரக் கவிஞருக்காக நமது கடவுள்களைக் கைவிடுவோமா?&quot; என்று அவர்கள் கேட்கின்றனர்."/>
        <aya index="37"
            text="அவ்வாறல்ல! உண்மையைத்தான் அவர் கொண்டு வந்தார். தூதர்களையும் உண்மைப்படுத்தினார்."/>
        <aya index="38" text="நீங்கள் துன்புறுத்தும் வேதனையைச் சுவைக்கக் கூடியவர்களே!"/>
        <aya index="39" text="நீங்கள் செய்து கொண்டிருந்தவற்றுக்கே கூலி வழங்கப்படுவீர்கள்."/>
        <aya index="40, 41, 42"
            text="எனினும், தேர்ந்தெடுக்கப்பட்ட அல்லாஹ்வின் அடியார்களுக்கு அறியப்பட்ட உணவாக பழங்கள் உண்டு. இன்பங்கள் நிறைந்த சொர்க்கங்களில் கண்ணியப்படுத்தப்படுவார்கள்."/>
        <aya index="43, 44" text="கட்டில்கள்மீது ஒருவரையொருவர் முன்னோக்கி இருப்பார்கள்."/>
        <aya index="45, 46"
            text="வெண்மையாகவும், அருந்துவோருக்குச் சுவையாகவும் உள்ள ஊற்றிலிருந்து (மதுக்) கிண்ணம் அவர்களுக்கிடையே சுற்றிவருமாறு செய்யப்படும்."/>
        <aya index="47" text="அதில் எந்தக் கெடுதியும் இல்லை. அதனால் மதிமயங்கமாட்டார்கள்."/>
        <aya index="48, 49"
            text="அவர்களுக்கு அருகில் பார்வை தாழ்த்திய கண்ணழகிகள் இருப்பார்கள். அப்பெண்கள் மறைத்து வைக்கப்பட்ட முட்டைகளைப் போன்று (வெண்மையாக) இருப்பார்கள்."/>
        <aya index="50" text="அவர்கள் ஒருவரையொருவர் முன்னோக்கி விசாரித்துக் கொள்வார்கள்."/>
        <aya index="51, 52, 53"
            text="அவர்களில் ஒருவர், 'நாம் இறந்து மண்ணாகவும், எலும்புகளாகவும், ஆகி விட்டாலும் (மீண்டும் எழுப்பப்பட்டு) கூலி வழங்கப்படுவோமா? (இதை) நம்புவோரில் நீயும் ஒருவனா?' என்று கேட்கும் ஒரு நண்பன் எனக்கு (உலகில்) இருந்தான்&quot; எனக் கூறுவார்."/>
        <aya index="54" text="&quot;நீங்கள் (அவனைப்) பார்க்கின்றீர்களா?&quot; என்று கேட்பார்."/>
        <aya index="55"
            text="பிறகு அவர் எட்டிப் பார்ப்பார். அவனை நரகத்தின் மையப் பகுதியில் காண்பார்."/>
        <aya index="56"
            text="&quot;அல்லாஹ்வின்மீது சத்தியமாக! என்னை நீ அழிக்க முயன்றாய்&quot; என்று கூறுவார்."/>
        <aya index="57, 58, 59"
            text="&quot;என் இறைவனின் அருள் இல்லையேல் நானும் (நரகத்திற்குக்) கொண்டு வரப்படுவோரில் இருந்திருப்பேன். எங்களின் முந்தைய மரணத்தைத் தவிர (இனி) நாங்கள் மரணிப்போர் இல்லையே! நாங்கள் வேதனை செய்யப்படுவோரும் இல்லை&quot; (என்றும் கூறுவார்.)"/>
        <aya index="60" text="இதுவே மகத்தான வெற்றியாகும்."/>
        <aya index="61" text="செயல்படுவோர் இதுபோல ஒன்றுக்காகவே செயல்பட வேண்டும்."/>
        <aya index="62" text="இது சிறந்த விருந்தா? அல்லது ஸக்கூம் மரமா?"/>
        <aya index="63" text="அநியாயக்காரர்களுக்குச் சோதனையாகவே அதனை நாம் ஆக்கியுள்ளோம்."/>
        <aya index="64" text="அது நரகத்தின் அடிப்பகுதியிலிருந்து வெளிப்படும் ஒரு மரமாகும்."/>
        <aya index="65" text="அதன் பாளை, ஷைத்தான்களின் தலைகளைப் போலிருக்கும்."/>
        <aya index="66"
            text="அவர்கள் அதிலிருந்தே உண்பார்கள்; அதிலிருந்தே வயிறுகளை நிரப்புவார்கள்."/>
        <aya index="67" text="பிறகு, அதற்கு மேலாகக் கொதிநீரின் கலவையும் அவர்களுக்குண்டு."/>
        <aya index="68" text="பின்னர் அவர்களின் மீளுமிடம் நரகமாகும்."/>
        <aya index="69" text="இவர்கள் தமது முன்னோரை வழிகேடர்களாகக் கண்டார்கள்."/>
        <aya index="70" text="அவர்களின் அடிச்சுவடுகளின்மீதே இவர்களும் விரைந்து செல்கின்றனர்."/>
        <aya index="71" text="இம்முன்னோரில் பெரும்பாலோர் இவர்களுக்கு முன்பே வழிகெட்டு விட்டனர்."/>
        <aya index="72" text="அவர்களிடம் எச்சரிக்கை செய்வோரை அனுப்பி வைத்தோம்."/>
        <aya index="73, 74"
            text="தேர்ந்தெடுக்கப்பட்ட அல்லாஹ்வின் அடியார்களைத் தவிர (ஏனைய) எச்சரிக்கப்பட்டவர்களின் முடிவு எப்படி இருந்தது என்பதைக் கவனிப்பீராக!"/>
        <aya index="75" text="நூஹ் நம்மிடம் பிரார்த்தித்தார். (நாமே) பதிலளிப்போரில் சிறந்தவர்கள்."/>
        <aya index="76"
            text="கடுமையான துன்பத்திலிருந்து அவரையும், அவரது குடும்பத்தினரையும் காப்பாற்றினோம்."/>
        <aya index="77" text="அவரது தலைமுறைகளையே எஞ்சியிருப்போராக ஆக்கினோம்."/>
        <aya index="78" text="பின்வருவோரிடம் அவருக்கு (நற்பெயரை) நிலைக்கச் செய்தோம்."/>
        <aya index="79" text="அகிலத்தில் உள்ளவர்களில் நூஹ்மீது அமைதி உண்டாகட்டும்!"/>
        <aya index="80" text="இவ்வாறே நன்மை செய்வோருக்கு நாம் கூலி வழங்குவோம்."/>
        <aya index="81" text="அவர் இறைநம்பிக்கை கொண்ட நமது அடியார்களில் உள்ளவர்."/>
        <aya index="82" text="பின்னர் நாம் மற்றவர்களை (நீரில்) மூழ்கடித்தோம்."/>
        <aya index="83" text="அவரது வழிவந்தவர்களில் உள்ளவர்தான் இப்ராஹீம் ஆவார்."/>
        <aya index="84" text="தமது இறைவனிடம் அவர் தூய்மையான உள்ளத்துடன் வந்ததை நினைவு கூர்வீராக!"/>
        <aya index="85"
            text="அவர் தமது தந்தையிடமும், சமுதாயத்திடமும் &quot;நீங்கள் எதை வணங்குகிறீர்கள்?&quot; என்று கேட்டதை நினைவு கூர்வீராக!"/>
        <aya index="86, 87"
            text="&quot;அல்லாஹ்வையன்றி பொய்யைக் கடவுள்கள் என எண்ணுகிறீர்களா? அவ்வாறாயின் அகிலங்களின் இறைவனைப் பற்றி உங்களுடைய எண்ணம் என்ன?&quot; (என்று கேட்டார்.)"/>
        <aya index="88" text="பின்னர் அவர் நட்சத்திரங்களைக் கூர்ந்து கவனித்தார்."/>
        <aya index="89" text="மேலும் &quot;நான் நோயாளியாவேன்&quot; எனக் கூறினார்.433"/>
        <aya index="90" text="அவர்கள், அவரை விட்டும் திரும்பிச் சென்றனர்."/>
        <aya index="91, 92"
            text="அவர், அவர்களின் கடவுள்களிடம் சென்றார். &quot;நீங்கள் சாப்பிட மாட்டீர்களா? நீங்கள் பேசாமலிருக்க உங்களுக்கு என்ன நேர்ந்தது?&quot; எனக் கேட்டார்."/>
        <aya index="93" text="பின்னர் அவற்றை நோக்கிச் சென்று, வலதுகையால் தாக்கினார்."/>
        <aya index="94" text="அவரிடம் அவர்கள் விரைந்து வந்தனர்."/>
        <aya index="95, 96"
            text="&quot;நீங்கள் செதுக்கிக் கொண்டவற்றையே நீங்கள் வணங்குகிறீர்களா? உங்களையும், நீங்கள் உருவாக்கியவற்றையும் அல்லாஹ்வே படைத்தான்&quot; என்று அவர் கூறினார்."/>
        <aya index="97"
            text="&quot;அவருக்காக ஒரு கிடங்கை அமைத்து, அவரை நெருப்பில் போட்டு விடுங்கள்!&quot; என அவர்கள் கூறினர்."/>
        <aya index="98"
            text="அவருக்கு (எதிராக) அவர்கள் சதி செய்ய நாடினார்கள். அவர்களை நாம் இழிந்தோராக ஆக்கினோம்."/>
        <aya index="99"
            text="&quot;நான் என் இறைவனை நோக்கிச் செல்கிறேன். அவன் எனக்கு வழிகாட்டுவான்&quot; என்று அவர் கூறினார்."/>
        <aya index="100"
            text="&quot;என் இறைவனே! எனக்கு (வழித்தோன்றலாக) நல்லவரை அளிப்பாயாக!&quot; (என்று இறைஞ்சினார்.)"/>
        <aya index="101"
            text="எனவே, பொறுமைமிக்க ஒரு குழந்தையைக் கொண்டு அவருக்கு நற்செய்தி கூறினோம்."/>
        <aya index="102"
            text="அவருடன் சேர்ந்து உழைக்கும் பருவத்தை அவர் அடைந்தபோது &quot;என் அருமை மகனே! நான் உன்னை அறுப்பதாகக் கனவில் கண்டேன். நீ என்ன நினைக்கிறாய் என்பதை யோசித்துக் கொள்!&quot; என்று கூறினார். &quot;என் தந்தையே! உமக்கு ஏவப்பட்டதைச் செய்யுங்கள்! அல்லாஹ் நாடினால் பொறுமையாளர்களில் உள்ளவனாக என்னைக் காண்பீர்கள்&quot; என்று அவர் கூறினார்."/>
        <aya index="103, 104, 105"
            text="அவர்கள் இருவரும் கட்டுப்பட்டு, அவரை (இப்ராஹீம்) முகங்குப்புறக் கிடத்தியபோது, &quot;இப்ராஹீமே! நீர் கனவை உண்மையாக்கி விட்டீர்!&quot; என்று (கூறி) அவரை அழைத்தோம். இவ்வாறே நன்மை செய்வோருக்கு நாம் கூலி வழங்குவோம்."/>
        <aya index="106" text="இதுவே பகிரங்க சோதனையாகும்."/>
        <aya index="107" text="அவருக்கு மகத்தான ஒரு பலிப் பிராணியை ஈடாக்கினோம்."/>
        <aya index="108" text="பின்வருவோரிடம் அவருக்கு (நற்பெயரை) நிலைக்கச் செய்தோம்."/>
        <aya index="109" text="இப்ராஹீமின்மீது அமைதி உண்டாகட்டும்!"/>
        <aya index="110" text="இவ்வாறே நன்மை செய்வோருக்குக் கூலி வழங்குவோம்."/>
        <aya index="111" text="அவர் இறைநம்பிக்கை கொண்ட நமது அடியார்களில் உள்ளவர்."/>
        <aya index="112"
            text="அவருக்கு, நல்லோரிலுள்ள நபி இஸ்ஹாக் (எனும் மகன்) குறித்து நற்செய்தி கூறினோம்."/>
        <aya index="113"
            text="அவருக்கும் இஸ்ஹாக்கிற்கும் அருள்வளம் புரிந்தோம். அவ்விருவரின் தலைமுறைகளில் நன்மை செய்வோரும் உள்ளனர்; பகிரங்கமாகத் தமக்குத் தாமே தீங்கிழைத்துக் கொள்வோரும் உள்ளனர்."/>
        <aya index="114" text="மூஸாவுக்கும், ஹாரூனுக்கும் அருள் புரிந்தோம்."/>
        <aya index="115"
            text="கடும் துன்பத்திலிருந்து அவ்விருவரையும், அவர்களின் சமுதாயத்தையும் காப்பாற்றினோம்."/>
        <aya index="116"
            text="நாம் அவர்களுக்கு உதவி புரிந்தோம். எனவே அவர்கள் வெற்றி பெற்றோராக ஆனார்கள்."/>
        <aya index="117" text="அவ்விருவருக்கும் தெளிவான வேதத்தையும் கொடுத்தோம்."/>
        <aya index="118" text="அவர்களுக்கு நேரான பாதையைக் காட்டினோம்."/>
        <aya index="119" text="பின்வருவோரிடம் அவ்விருவருக்கும் (நற்பெயரை) நிலைக்கச் செய்தோம்."/>
        <aya index="120" text="மூஸாவுக்கும், ஹாரூனுக்கும் அமைதி உண்டாகட்டும்!"/>
        <aya index="121" text="இவ்வாறே நன்மை செய்வோருக்குக் கூலி வழங்குவோம்."/>
        <aya index="122" text="அவ்விருவரும் இறைநம்பிக்கை கொண்ட நமது அடியார்களில் உள்ளவர்கள்."/>
        <aya index="123" text="இல்யாஸும் தூதர்களில் உள்ளவராவார்."/>
        <aya index="124, 125, 126"
            text="அவர் தமது சமுதாயத்தினரிடம் &quot;நீங்கள் (இறைவனை) அஞ்ச மாட்டீர்களா? உங்கள் இறைவனும், முன்பிருந்த உங்கள் முன்னோரின் இறைவனுமாகிய அழகிய படைப்பாளன் அல்லாஹ்வையன்றி, 'பஅல்' எனும் சிலையை நீங்கள் வணங்குகிறீர்களா?&quot; என்று கேட்டதை நினைவூட்டுவீராக!"/>
        <aya index="127"
            text="அவர்கள் அவரைப் பொய்யரெனக் கூறினர். எனவே அவர்கள் (நரகத்திற்குக்) கொண்டு வரப்படுவார்கள்."/>
        <aya index="128" text="தேர்ந்தெடுக்கப்பட்ட அல்லாஹ்வின் அடியார்களைத் தவிர!"/>
        <aya index="129" text="பின்வருவோரிடம் அவருக்கு (நற்பெயரை) நிலைக்கச் செய்தோம்."/>
        <aya index="130" text="இல்யாஸீன்மீது அமைதி உண்டாகட்டும்!"/>
        <aya index="131" text="இவ்வாறே நன்மை செய்வோருக்குக் கூலி வழங்குவோம்."/>
        <aya index="132" text="அவர் இறைநம்பிக்கை கொண்ட நமது அடியார்களில் உள்ளவர்."/>
        <aya index="133" text="லூத்தும் இறைத்தூதர்களில் உள்ளவர்."/>
        <aya index="134, 135"
            text="(வேதனையில்) தங்கிவிட்ட கிழவியைத் தவிர, அவரையும், அவரது குடும்பத்தினர் அனைவரையும் நாம் காப்பாற்றியதை நினைவு கூர்வீராக!"/>
        <aya index="136" text="பின்னர் மற்றவர்களை அடியோடு அழித்து விட்டோம்."/>
        <aya index="137, 138"
            text="நீங்கள் காலையிலும், இரவிலும் அவர்க(ளது ஊர்க)ளைக் கடந்து செல்கிறீர்கள். சிந்திக்க மாட்டீர்களா?"/>
        <aya index="139" text="யூனுஸும் இறைத் தூதர்களில் உள்ளவர்."/>
        <aya index="140, 141"
            text="நிறைந்த கப்பலை நோக்கி அவர் ஓடியபோது, அ(திலுள்ள)வர்கள் சீட்டுக் குலுக்கிப் போட்டனர். அவர் தோல்வியடைந்தோரில் ஆகிவிட்டார்."/>
        <aya index="142" text="அவர் பழிப்புக்கு இடமான நிலையில் அவரை மீன் விழுங்கியது."/>
        <aya index="143, 144"
            text="அவர் (நம்மைப்) போற்றுவோரில் ஒருவராக இல்லையேல் அவர்கள் (உயிர்ப்பித்து) எழுப்பப்படும் நாள்வரை அதன் வயிற்றிலேயே தங்கியிருப்பார்."/>
        <aya index="145"
            text="அவர் நோயுற்றிருந்த நிலையில் அவரை (மீன் வயிற்றிலிருந்து) ஒரு வெட்ட வெளியில் எறிந்தோம்."/>
        <aya index="146" text="அவர்மீது (நிழலிட) ஒரு சுரைக்கொடியை முளைக்கச் செய்தோம்."/>
        <aya index="147" text="ஒரு இலட்சத்திற்கும் அதிகமானவர்களுக்கு அவரைத் தூதராக அனுப்பினோம்."/>
        <aya index="148"
            text="அவர்கள் இறைநம்பிக்கை கொண்டனர். எனவே அவர்களைக் குறிப்பிட்ட காலம்வரை சுகம் அனுபவிக்கச் செய்தோம்."/>
        <aya index="149"
            text="&quot;உமது இறைவனுக்குப் பெண் மக்களும், அவர்களுக்கு ஆண் மக்களுமா?&quot; என்று அவர்களிடம் (நபியே!) கேட்பீராக!"/>
        <aya index="150"
            text="அல்லது இவர்கள் பார்த்துக் கொண்டிருக்க நாம் வானவர்களைப் பெண்களாகப் படைத்தோமா?"/>
        <aya index="151, 152"
            text="அறிந்து கொள்ளுங்கள்! &quot;அல்லாஹ் பிள்ளை பெற்றுள்ளான்&quot; என்று கூறுவது, அவர்களின் பச்சைப் பொய்களில் ஒன்றாகும். அவர்கள் பொய்யர்களே!"/>
        <aya index="153"
            text="ஆண் மக்களை விட்டுவிட்டுப் பெண் மக்களை அவன் தேர்ந்தெடுத்துக் கொண்டானா?"/>
        <aya index="154, 155"
            text="உங்களுக்கு என்ன நேர்ந்தது? எப்படி (இதை) முடிவு செய்கிறீர்கள்? நீங்கள் சிந்திக்கமாட்டீர்களா?"/>
        <aya index="156" text="அல்லது உங்களிடம் தெளிவான ஆதாரம் இருக்கிறதா?"/>
        <aya index="157"
            text="நீங்கள் உண்மையாளர்களாக இருந்தால் உங்களின் வேதத்தைக் கொண்டு வாருங்கள்!"/>
        <aya index="158"
            text="அவனுக்கும், ஜின்களுக்குமிடையில் ஒரு வழித்தோன்றல் உறவை இட்டுக்கட்டுகின்றனர். தாம் (இறைவனிடம்) கொண்டு வரப்படுவோர் என்பதை ஜின்கள் அறிந்துள்ளன."/>
        <aya index="159" text="அவர்கள் வருணிப்பதை விட்டும் அல்லாஹ் தூயவன்."/>
        <aya index="160"
            text="தேர்ந்தெடுக்கப்பட்ட அல்லாஹ்வின் அடியார்களைத் தவிர! (அவர்கள் இவ்வாறு வருணிக்க மாட்டார்கள்.)"/>
        <aya index="161, 162"
            text="நீங்களும், நீங்கள் வணங்கிக் கொண்டிருப்பவையும் அவனுக்கு எதிராக எவரையும் வழிகெடுத்துவிட முடியாது."/>
        <aya index="163" text="நரகத்தில் நுழையக்கூடியவனைத் தவிர!"/>
        <aya index="164, 165, 166"
            text="&quot;எங்களில் யாராயினும் அவருக்கென அறியப்பட்ட ஓர் இடம் உண்டு. நாங்கள் அணிவகுத்து நிற்போர். நாங்கள் (இறைவனைப்) போற்றுவோர்&quot; (என்று வானவர்கள் கூறினர்.)434"/>
        <aya index="167, 168, 169"
            text="&quot;முன்னோரிடமிருந்து (வேத) அறிவுரை எங்களுக்குக் கிடைத்திருந்தால் நாங்களும் தேர்ந்தெடுக்கப்பட்ட அல்லாஹ்வின் அடியார்களாக இருந்திருப்போம்&quot; என்று இ(ணை வைப்ப)வர்கள் கூறுவோராக இருந்தனர்."/>
        <aya index="170"
            text="இப்போது அவர்கள் இ(வ்வேதத்)தை மறுத்து விட்டனர். அவர்கள் (விரைவில்) அறிந்து கொள்வார்கள்."/>
        <aya index="171" text="தூதர்களாகிய நம் அடியார்களுக்கு நமது வாக்கு முந்திவிட்டது."/>
        <aya index="172" text="அவர்களே உதவி செய்யப்படுவோர்."/>
        <aya index="173" text="நம் படையினராகிய அவர்களே வெற்றி பெறுவோர்."/>
        <aya index="174" text="எனவே, இ(ணை வைப்ப)வர்களைச் சிறிது காலம்வரை புறக்கணிப்பீராக!"/>
        <aya index="175" text="அவர்களைக் கவனிப்பீராக! பின்னர் அவர்கள் கண்டுகொள்வார்கள்."/>
        <aya index="176" text="நமது தண்டனைக்காகவா அவர்கள் அவசரப்படுகிறார்கள்?"/>
        <aya index="177"
            text="அது அவர்களின் முற்றத்தில் இறங்கும்போது, எச்சரிக்கப்பட்டவர்களின் விடியல் மிகக் கெட்டதாகவே இருக்கும்.435"/>
        <aya index="178" text="அவர்களைச் சிறிது காலம்வரை புறக்கணிப்பீராக!"/>
        <aya index="179" text="அவர்களைக் கவனிப்பீராக! பின்னர் அவர்கள் கண்டுகொள்வார்கள்."/>
        <aya index="180"
            text="அவர்கள் வருணிப்பதை விட்டும் கண்ணியத்தின் நாயனாகிய உமது இறைவன் தூயவன்."/>
        <aya index="181" text="தூதர்கள்மீது அமைதி உண்டாகட்டும்!"/>
        <aya index="182" text="அகிலங்களின் இறைவனாகிய அல்லாஹ்வுக்கே எல்லாப் புகழும்."/>
    </sura>
    <sura index="38" name="">
        <aya index="1"
            text="ஸாத். அறிவுரையைக் கொண்ட இந்தக் குர்ஆன்மீது சத்தியமாக! (இதில் எந்தச் சந்தேகமும் இல்லை.)"/>
        <aya index="2" text="எனினும் இறைமறுப்பாளர்கள் ஆணவத்திலும், பகைமையிலும் உள்ளனர்."/>
        <aya index="3"
            text="இவர்களுக்கு முன்னர் எத்தனையோ தலைமுறையினரை அழித்துள்ளோம். அப்போது அவர்கள் அபயக் குரல் எழுப்பினார்கள். ஆனால், அது தப்புவதற்குரிய நேரமாக இருக்கவில்லை."/>
        <aya index="4, 5"
            text="தங்களிடமிருந்தே ஓர் எச்சரிக்கையாளர் தங்களிடம் வந்திருப்பதைப் பற்றி ஆச்சரியப்பட்டனர். &quot;இவர் பெரும் பொய்யரான சூனியக்காரரே! பல கடவுள்களை ஒரே கடவுளாக ஆக்கி விட்டாரா? இது ஆச்சரியமான விஷயமே!&quot; என்று இறைமறுப்பாளர்கள் கூறினர்."/>
        <aya index="6"
            text="&quot;நீங்கள் செல்லுங்கள்! உங்கள் கடவுள்கள்மீது உறுதியாக இருங்கள்! இதில் ஏதோ (சுயநலம்) நாடப்படுகின்றது&quot; என்று அவர்களில் தலைவர்கள் (கூறிச்) சென்றனர்."/>
        <aya index="7, 8"
            text="&quot;(இதற்குமுன்) இறுதியாக வந்த மார்க்கத்திலும் இதுபற்றி நாம் கேள்விப்பட்டதில்லை. இது இட்டுக்கட்டப்பட்டதைத் தவிர வேறில்லை. நம்மிடையே இவருக்குத்தான் இந்த அருளுரை அருளப்பட்டுள்ளதா?&quot; (என்றும் கூறினர்.) அவ்வாறல்ல! எனது அருளுரை பற்றி அவர்கள் ஐயத்திலேயே உள்ளனர். ஆனால் அவர்கள் எனது தண்டனையை இன்னும் சுவைக்கவில்லை."/>
        <aya index="9"
            text="மிகைத்தவனும், கொடை வள்ளலுமாகிய உமது இறைவனின் அருட்கொடையின் கருவூலங்கள் அவர்களிடம் உள்ளனவா?"/>
        <aya index="10"
            text="அல்லது வானங்கள், பூமி, அவ்விரண்டுக்கும் இடைப்பட்டவற்றின் ஆட்சி அவர்களுக்குரியதா? அவ்வாறாயின் (வானில்) ஏறும் வழிகளில் அவர்கள் ஏறிச் செல்லட்டும்!"/>
        <aya index="11"
            text="இங்கிருக்கும் இந்தச் சிறு படை, தோற்கடிக்கப்படும் படைகளில் உள்ளதாகும்."/>
        <aya index="12, 13"
            text="இவர்களுக்கு முன் நூஹுடைய சமுதாயம், ஆது சமுதாயம், படைபலமிக்க ஃபிர்அவ்ன், ஸமூது சமுதாயம், லூத்தின் சமுதாயம், தோப்புவாசிகள் ஆகியோர் (நமது வசனங்களைப்) பொய்யெனக் கூறினர். இவர்களே (தோல்வியுற்ற) அந்தப் படையினர்."/>
        <aya index="14"
            text="(இவர்கள்) அனைவரும் தூதர்களைப் பொய்யரெனக் கூறினர். எனவே எனது தண்டனை உறுதியாகி விட்டது."/>
        <aya index="15"
            text="ஒரேயொரு பெரும் சப்தத்தையே அவர்கள் எதிர்பார்க்கின்றனர். அதற்குச் சிறு அவகாசமும் இருக்காது."/>
        <aya index="16"
            text="&quot;எங்கள் இறைவனே! விசாரணை நாளுக்கு முன்பாகவே எங்களின் பாகத்தை எங்களுக்கு விரைவாகத் தருவாயாக!&quot; என்றும் அவர்கள் கூறுகின்றனர்."/>
        <aya index="17"
            text="(நபியே!) அவர்கள் கூறுவதைப் பொறுத்துக் கொள்வீராக! வலிமைமிக்க நமது அடியாராகிய தாவூதை நினைவு கூர்வீராக! அவர் (நம்மை நோக்கியே) அதிகமாக மீண்டுவரக்கூடியவராக இருந்தார்."/>
        <aya index="18"
            text="மலைகளை (அவருக்கு) வசப்படுத்தினோம். அவை அவருடன் காலையிலும், மாலையிலும் (இறைவனைப்) போற்றிக் கொண்டிருந்தன."/>
        <aya index="19"
            text="ஒன்றுதிரட்டப்பட்ட நிலையில் பறவைகளையும் (அவருக்கு வசப்படுத்தினோம்.) அனைத்தும் அவனிடமே மீண்டுவரக் கூடியவையாக இருந்தன."/>
        <aya index="20"
            text="அவரது ஆட்சியை நாம் வலுப்படுத்தினோம். அவருக்கு ஞானத்தையும், தெளிவாகப் பேசும் ஆற்றலையும் வழங்கினோம்."/>
        <aya index="21, 22"
            text="(நபியே!) அந்த வழக்காளிகளின் செய்தி உம்மிடம் வந்ததா? அவர்கள் சுவரைத் தாண்டி தொழுமிடத்திற்குள் தாவூதை நெருங்கியபோது, அவர்களைப் பற்றி அவர் திடுக்கிட்டார். &quot;அஞ்சாதீர்! (நாங்கள்) இரு வழக்காளிகள். எங்களில் ஒருவர் மற்றவருக்கு அநியாயம் செய்துள்ளார். எனவே எங்களுக்கிடையே நீதியாகத் தீர்ப்பளிப்பீராக! அநீதி இழைத்து விடாதீர்! எங்களுக்குச் சரியான பாதையைக் காட்டுவீராக!&quot; என்று கூறினர்."/>
        <aya index="23"
            text="&quot;இவர் என் சகோதரர். இவரிடம் தொண்ணூற்று ஒன்பது பெட்டை ஆடுகள் இருக்கின்றன. என்னிடம் ஒரேயொரு பெட்டை ஆடுதான் இருக்கிறது. 'அதையும் என்னிடம் கொடுத்துவிடு' என்று இவர் கூறுகிறார். இவர் வாதத்தில் என்னை வென்று விட்டார்&quot; (என்று அவர்களில் ஒருவர் கூறினார்)"/>
        <aya index="24"
            text="&quot;தனது ஆடுகளுடன் சேர்த்து உனது ஆட்டையும் கேட்டதன் மூலம் அவர் உனக்கு அநியாயம் செய்துவிட்டார். கூட்டாளிகளில் பெரும்பாலோர், ஒருவர் மற்றவருக்கு அநியாயம் செய்கின்றனர். இறைநம்பிக்கை கொண்டு நற்செயல்கள் செய்வோரைத் தவிர. அவர்கள் மிகவும் குறைவானர்களே!&quot; என்று (தாவூத்) கூறினார். நாம் அவரைச் சோதித்தோம் என்பதை தாவூத் உணர்ந்து கொண்டார். எனவே, தமது இறைவனிடம் பாவ மன்னிப்புக் கோரி, பணிந்து விழுந்தார். அவர் (அவனை நோக்கி) மீண்டார்.436"/>
        <aya index="25"
            text="எனவே, அ(ப்பாவத்)தை அவருக்கு மன்னித்தோம். நம்மிடம் அவருக்கு நெருக்கமும், சிறந்த தங்குமிடமும் உண்டு."/>
        <aya index="26"
            text="தாவூதே! பூமியில் உம்மை ஓர் ஆட்சியாளராக ஆக்கியுள்ளோம். எனவே மக்களுக்கிடையே நீதியாகத் தீர்ப்பளிப்பீராக! சுயவிருப்பத்தைப் பின்பற்றாதீர். அப்படிச் செய்தால், அது உம்மை அல்லாஹ்வின் பாதையை விட்டும் வழிதவறச் செய்துவிடும். அல்லாஹ்வின் பாதையை விட்டும் வழிதவறிச் செல்வோர், விசாரணை நாளை மறந்ததால் அவர்களுக்குக் கடும் வேதனை உண்டு."/>
        <aya index="27"
            text="வானம், பூமி, அவ்விரண்டுக்கும் இடைப்பட்டவற்றை நாம் வீணாகப் படைக்கவில்லை. இது (வீண் என்பது) இறைமறுப்பாளர்களின் எண்ணமாகும். இறைமறுப்பாளர்களுக்கு நரகத்தின் கேடுதான் உள்ளது."/>
        <aya index="28"
            text="இறைநம்பிக்கை கொண்டு நற்செயல்கள் செய்வோரை, பூமியில் குழப்பம் விளைவிப்போரைப் போல் நாம் ஆக்கிவிடுவோமா? இறை அச்சமுடையோரைக் குற்றவாளிகளைப் போல் ஆக்கி விடுவோமோ?"/>
        <aya index="29"
            text="(இது) பாக்கியம் நிறைந்த வேதமாகும். அவர்கள் இதன் வசனங்களைச் சிந்திப்பதற்காகவும், அறிவுடையோர் நல்லுணர்வு பெறுவதற்காகவும் இதை உமக்கு அருளியுள்ளோம்."/>
        <aya index="30"
            text="தாவூதுக்குச் சுலைமானைப் பரிசாக அளித்தோம். அவர் சிறந்த அடியார். அவர் (நம்மை நோக்கியே) அதிகமாக மீண்டுவரக்கூடியவர்."/>
        <aya index="31, 32"
            text="ஒரு மாலை நேரத்தில் அவரிடம், பாய்ந்து செல்லும் உயர்ரகக் குதிரைகள் கொண்டு வரப்பட்டபோது, &quot;இவை திரைக்குள் மறையும் வரையிலும் என் இறைவனை நினைவுகூர்வதைத் தவிர்த்து, இச்செல்வத்தை மிகவும் நேசித்து விட்டேனே&quot; என்று கூறினார்."/>
        <aya index="33"
            text="&quot;என்னிடம் அவற்றை மீண்டும் கொண்டு வாருங்கள்!&quot; என்று (கூறி அவற்றின்) கால்களையும், கழுத்துகளையும் தடவிக் கொடுத்தார்."/>
        <aya index="34"
            text="நாம் சுலைமானைச் சோதித்தோம். (அவரை நோயுற்ற) உடலாக அவரது இருக்கையில் போட்டோம். பின்னர் (நம் பக்கம்) திரும்பினார்."/>
        <aya index="35"
            text="&quot;என் இறைவனே! என்னை மன்னிப்பாயாக! எனக்குப் பின் எவருக்குமே கிடைக்காத ஆட்சியை எனக்கு அளிப்பாயாக! நீயே கொடை வள்ளல்&quot; என்று இறைஞ்சினார்.437"/>
        <aya index="36"
            text="அவருக்குக் காற்றை, அவரது ஆணைப்படி அவர் விரும்பிய பகுதியில் இதமாக வீசுமாறு வசப்படுத்திக் கொடுத்தோம்."/>
        <aya index="37, 38"
            text="ஷைத்தான்களிலிருந்து கட்டடம் கட்டுவோர், முத்துக் குளிப்போர் அனைவரையும், சங்கிலிகளால் விலங்கிடப்பட்ட மற்றும் சிலரையும் (வசப்படுத்திக் கொடுத்தோம்.)"/>
        <aya index="39"
            text="&quot;இது நாம் கணக்கின்றி வழங்கிய அருட்கொடையாகும். (இதைப் பிறருக்கு) நீர் கொடுப்பீராக! அல்லது உம்மிடமே வைத்துக் கொள்வீராக!&quot; (என்று கூறினோம்.)"/>
        <aya index="40" text="நம்மிடம் அவருக்கு நெருக்கமும், சிறந்த தங்குமிடமும் உண்டு."/>
        <aya index="41, 42"
            text="நமது அடியார் அய்யூபையும் நினைத்துப் பார்ப்பீராக! &quot;ஷைத்தான் எனக்குத் துன்பத்தையும் வேதனையையும் ஏற்படுத்தி விட்டான்&quot; என்று அவர் தமது இறைவனிடம் இறைஞ்சியபோது &quot;உமது காலால் (பூமியில்) அடிப்பீராக! குளிர்ச்சிமிக்க குளியலிடமும் குடிநீரும் இதோ இருக்கிறது&quot; (என்று கூறினோம்.)"/>
        <aya index="43"
            text="அவருக்கு நமது அருளாகவும், அறிவுடையோருக்குப் படிப்பினையாகவும், அவரது குடும்பத்தையும், அவர்களுடன் சேர்த்து அவர்களைப் போன்றோரையும் பரிசாக அளித்தோம்."/>
        <aya index="44"
            text="&quot;ஒருபிடி புல்லை உமது கையில் எடுத்து, அதைக் கொண்டு அடிப்பீராக! சத்தியத்தை முறித்து விடாதீர்!&quot; (என்று கூறினோம்.) அவரைப் பொறுமைமிக்கவராகக் கண்டோம். அவர் சிறந்த அடியார்; (நம்மை நோக்கி) மீண்டு வரக்கூடியவர்."/>
        <aya index="45"
            text="செயல்திறனும், அறிவாற்றலுமிக்க நமது அடியார்களான இப்ராஹீம், இஸ்ஹாக், யஃகூப் ஆகியோரை நினைத்துப் பார்ப்பீராக!"/>
        <aya index="46"
            text="மறுமையை நினைவூட்டுதல் என்ற தனித்தன்மைக்காக அவர்களைத் தேர்ந்தெடுத்தோம்."/>
        <aya index="47" text="நம்மிடம் அவர்கள் தேர்வு செய்யப்பட்ட நல்லோரில் உள்ளவர்கள்."/>
        <aya index="48"
            text="இஸ்மாயீல், அல்யஸவு, துல்கிஃப்லு ஆகியோரையும் நினைத்துப் பார்ப்பீராக! அனைவரும் நல்லோரில் உள்ளவர்கள்."/>
        <aya index="49, 50"
            text="இது அருளுரையாகும். இறையச்சமுடையோருக்கு நிலையான சொர்க்கங்கள் எனும் அழகிய தங்குமிடம் உண்டு. அவர்களுக்காக (அதன்) வாயில்கள் திறந்து வைக்கப்பட்டிருக்கும்.438"/>
        <aya index="51"
            text="அங்கு (கட்டில்களில்) சாய்ந்தவர்களாக இருப்பார்கள். அங்கு ஏராளமான பழங்களையும் பானத்தையும் வரவழைப்பார்கள்."/>
        <aya index="52" text="அவர்களுடன் பார்வை தாழ்த்திய, சம வயதுடைய இளமங்கையர் இருப்பார்கள்."/>
        <aya index="53" text="இது, விசாரணை நாளில் உங்களுக்கு(த் தருவதாக) வாக்களிக்கப்பட்டதாகும்."/>
        <aya index="54" text="இதுவே நமது அருட்கொடையாகும். இதற்கு அழிவே இல்லை."/>
        <aya index="55, 56"
            text="இது (நல்லோருக்கான கூலி). வரம்பு மீறியோருக்கு நரகம் எனும் கெட்ட தங்குமிடம் உள்ளது. அதில் அவர்கள் நுழைவார்கள். அது தங்குமிடத்தில் மிகக் கெட்டது."/>
        <aya index="57" text="இது கொதி நீரும், சீழுமாகும். இதை அவர்கள் சுவைக்கட்டும்!"/>
        <aya index="58" text="இதே வடிவில் வேறு பலவகை (வேதனை)களும் உண்டு."/>
        <aya index="59"
            text="&quot;இவர்கள் உங்களுடன் நுழையும் கூட்டத்தினர். இவர்களுக்கு எந்த வரவேற்பும் இல்லை. இவர்கள் நரகத்தில் எரிந்துபோகக் கூடியவர்களே!&quot; (என நரகத்திலுள்ள தலைவர்கள் கூறுவார்கள்.)"/>
        <aya index="60"
            text="&quot;அவ்வாறல்ல! உங்களுக்கும்தான் எந்த வரவேற்பும் இல்லை. இதற்கு எங்களை வரச் செய்தது நீங்கள்தான். இது மோசமான தங்குமிடம்&quot; என்று (பின்பற்றியோர்) கூறுவார்கள்."/>
        <aya index="61"
            text="&quot;எங்கள் இறைவனே! எங்களை யார் இங்கு வரச் செய்தார்களோ அவர்களுக்கு நரகத்தில் இருமடங்கு வேதனையை அதிகமாக்குவாயாக!&quot; என்றும் கூறுவார்கள்."/>
        <aya index="62"
            text="&quot;நமக்கு என்ன நேர்ந்தது? (உலகில்) தீயவர்கள் என்று நாம் எண்ணிக் கொண்டிருந்த மனிதர்களை (நரகத்தில்) காணவில்லையே!&quot; என்று கேட்பார்கள்."/>
        <aya index="63"
            text="&quot;அவர்களை நாம்தான் கேலியாகக் கருதிக் கொண்டிருந்தோமோ? அல்லது அவர்களிடமிருந்து நமது பார்வைகள் திரும்பி விட்டனவா?&quot; (என்றும் கேட்பார்கள்.)"/>
        <aya index="64" text="இது உண்மைதான். (இது) நரகவாசிகளின் தர்க்கமாகும்."/>
        <aya index="65, 66"
            text="&quot;நான் எச்சரிப்பவன்தான்! அடக்கியாளும் ஏகனாகிய அல்லாஹ்வைத் தவிர எந்தக் கடவுளும் இல்லை. (அவன்) வானங்கள், பூமி, அவற்றுக்கு இடைப்பட்டவற்றின் இறைவன். (அவன்) மிகைத்தவன்; மன்னிப்புமிக்கவன்&quot; என்று (நபியே!) கூறுவீராக!"/>
        <aya index="67, 68, 69, 70"
            text="&quot;இது மாபெரும் செய்தியாகும். நீங்களோ இதைப் புறக்கணிக்கிறீர்கள். உயர்ந்த (வானவர்) கூட்டத்தார் தர்க்கித்துக் கொண்டபோது அவர்களைப் பற்றிய அறிவு எனக்கு இருக்கவில்லை. 'நான் பகிரங்கமாக எச்சரிக்கை செய்பவன்தான்' என்றே எனக்கு அறிவிக்கப்படுகிறது&quot; என்றும் (நபியே!) கூறுவீராக."/>
        <aya index="71, 72"
            text="உமது இறைவன், வானவர்களிடம் &quot;நான் களிமண்ணால் மனிதனைப் படைக்கப் போகிறேன். நான் அவரை முழுமைப்படுத்தி, என் உயிரை அவரில் ஊதியதும் நீங்கள் அவருக்குப் பணிந்து கட்டுப்படுங்கள்!&quot; என்று கூறியதை நினைத்துப் பார்ப்பீராக!"/>
        <aya index="73, 74"
            text="வானவர்கள் அனைவரும் பணிந்தனர். இப்லீஸைத் தவிர! அவன் கர்வம் கொண்டு, இறைமறுப்பாளர்களில் ஆகிவிட்டான்."/>
        <aya index="75"
            text="&quot;இப்லீஸே! எனது இரு கரங்களால் நான் படைத்த ஒருவருக்கு பணியாமலிருக்குமாறு உன்னைத் தடுத்தது எது? நீ கர்வம் கொண்டு விட்டாயா? அல்லது உயர்ந்தோரில் ஆகி விட்டாயா?&quot; என்று (இறைவன்) கேட்டான்."/>
        <aya index="76"
            text="&quot;நான் அவரைவிட மேலானவன். என்னை நெருப்பால் படைத்தாய். அவரையோ களிமண்ணால் படைத்தாய்&quot; என்று (இப்லீஸ்) கூறினான்."/>
        <aya index="77, 78"
            text="&quot;நீ இங்கிருந்து வெளியேறிவிடு! ஏனெனில் நீ விரட்டப்பட்டவன். உன்மீது தீர்ப்பு நாள்வரை எனது சாபம் உள்ளது&quot; என்று (இறைவன்) கூறினான்"/>
        <aya index="79"
            text="&quot;என் இறைவனே! அவர்கள் (உயிர்ப்பித்து) எழுப்பப்படும் நாள்வரை எனக்கு அவகாசம் அளிப்பாயாக!&quot; என்று (இப்லீஸ்) கேட்டான்."/>
        <aya index="80, 81"
            text="&quot;நிர்ணயிக்கப்பட்ட நேரத்தைக் கொண்ட நாள் வரும்வரை நீ அவகாசம் அளிக்கப்பட்டவன்&quot; என (இறைவன்) கூறினான்."/>
        <aya index="82"
            text="&quot;உன் மகத்துவத்தின்மீது சத்தியமாக! அவர்கள் அனைவரையும் நான் வழிகெடுப்பேன்&quot; என்று (இப்லீஸ்) கூறினான்."/>
        <aya index="83"
            text="&quot;அவர்களில் தேர்ந்தெடுக்கப்பட்ட உன் அடியார்களைத் தவிர!&quot; (என்றும் இப்லீஸ் கூறினான்.)"/>
        <aya index="84, 85"
            text="&quot;உண்மை! நான் உண்மையே கூறுகிறேன். உன்னையும், அவர்களில் யார் உன்னைப் பின்பற்றுகிறாரோ அவர்கள் அனைவராலும் நரகத்தை நிரப்புவேன்&quot; என்று (இறைவன்) கூறினான்."/>
        <aya index="86"
            text="&quot;உங்களிடம் இதற்காக எந்தக் கூலியையும் நான் கேட்கவில்லை. நான் பாசாங்கு செய்பவர்களில் உள்ளவனும் அல்ல!&quot; என்று (நபியே!) கூறுவீராக!"/>
        <aya index="87" text="இது அகிலத்தாருக்கு அருளுரையே தவிர வேறில்லை."/>
        <aya index="88"
            text="சிறிது காலத்திற்குப் பிறகு இதுபற்றிய செய்தியை நீங்கள் அறிந்து கொள்வீர்கள்."/>
    </sura>
    <sura index="39" name="">
        <aya index="1"
            text="மிகைத்தவனும், நுண்ணறிவாளனுமான அல்லாஹ்விடமிருந்து இவ்வேதம் இறக்கி வைக்கப்பட்டுள்ளது."/>
        <aya index="2"
            text="(நபியே!) நாம் உண்மையுடன் இவ்வேதத்தை உமக்கு அருளியுள்ளோம். எனவே, அல்லாஹ்வுக்கே வணக்கத்தை உரித்தாக்கி அவனை வணங்குவீராக!"/>
        <aya index="3"
            text="தூய மார்க்கம் அல்லாஹ்வுக்கே உரியது என்பதை அறிந்து கொள்ளுங்கள்! அவனையன்றிப் பாதுகாவலர்களை எடுத்துக் கொண்டோர், &quot;அவர்கள் எங்களை அல்லாஹ்வின் பக்கம் மிகவும் நெருக்கமாக்கி வைப்பார்கள் என்பதற்காகவே தவிர நாங்கள் அவர்களை வணங்கவில்லை&quot; (என்று கூறுகின்றனர்). எதில் அவர்கள் கருத்து வேறுபாடு கொண்டுள்ளார்களோ அதுபற்றி அவர்களுக்கிடையே அல்லாஹ் தீர்ப்பளிப்பான். பொய்யர்களுக்கும், இறைமறுப்பாளர்களுக்கும் அல்லாஹ் நேர்வழி காட்ட மாட்டான்."/>
        <aya index="4"
            text="அல்லாஹ், (தனக்குப்) பிள்ளையை ஏற்படுத்திக் கொள்ள நாடியிருந்தால், தான் படைத்தவற்றிலிருந்து, தான் விரும்பியவரைத் தேர்வு செய்திருப்பான். அவன் தூயவன். அவனே அல்லாஹ். தனித்தவன்; அடக்கியாள்பவன்."/>
        <aya index="5"
            text="அவன் வானங்களையும், பூமியையும் நியாயமான காரணத்துடன் படைத்துள்ளான். அவன் இரவைப் பகலின்மீது போர்த்துகிறான்; பகலை இரவின்மீது போர்த்துகிறான். சூரியனையும், சந்திரனையும் வசப்படுத்தியுள்ளான். ஒவ்வொன்றும் குறிப்பிட்ட தவணைவரை ஓடுகின்றன. அறிந்து கொள்ளுங்கள்! அவன் மிகைத்தவன்; மன்னிப்புமிக்கவன்."/>
        <aya index="6"
            text="அவனே ஒரேயொரு மனிதரிலிருந்து உங்களைப் படைத்தான். பின்னர், அவரிலிருந்தே அவரின் இணையை உருவாக்கினான். கால்நடைகளில் எட்டு இணைகளை உங்களுக்காக அருளினான். உங்கள் அன்னையரின் வயிறுகளில், ஒரு படைப்புக்குப் பின், மற்றொரு படைப்பாக மூன்று இருள்களில் உங்களை உருவாக்குகிறான். அவனே உங்கள் இறைவன் அல்லாஹ். அவனுக்கே ஆட்சி உரியது, அவனைத் தவிர எந்தக் கடவுளும் இல்லை. நீங்கள் எவ்வாறு திசை திருப்பப்படுகிறீர்கள்?"/>
        <aya index="7"
            text="நீங்கள் (அவனை) மறுத்தால் உங்களை விட்டும் அல்லாஹ் தேவைகளற்றவன். அவன் தன் அடியார்களிடம் இறைமறுப்பை ஏற்றுக் கொள்ள மாட்டான். நீங்கள் நன்றி செலுத்தினால், உங்களிடம் அதை ஏற்றுக் கொள்வான். ஒருவர், பிறரது சுமையைச் சுமக்க மாட்டார். பின்னர் உங்கள் இறைவனிடமே உங்கள் மீளுதல் இருக்கிறது. நீங்கள் செய்து கொண்டிருந்தவற்றை அப்போது உங்களுக்கு அறிவிப்பான். அவன், உள்ளங்களில் இருப்பவற்றை நன்கறிபவன்."/>
        <aya index="8"
            text="மனிதனுக்கு ஏதேனும் ஒரு துன்பம் ஏற்படும்போது, தனது இறைவனிடம் மீண்டு, அவனிடம் பிரார்த்திக்கின்றான். பின்னர் (இறைவன்) தன்னிடமிருந்து ஓர் அருட்கொடையை அவனுக்கு வழங்கினால் இதற்குமுன் அவன் யாரிடம் பிரார்த்தித்துக் கொண்டிருந்தானோ அவனை மறந்துவிட்டு, அல்லாஹ்வின் பாதையை விட்டு(ப் பிறரை) வழிகெடுப்பதற்காக அவனுக்கு இணைகளை ஏற்படுத்துகிறான். &quot;உன் இறைமறுப்பின் மூலம் சிறிது காலம் இன்பம் அனுபவித்துக் கொள்! நீ நரகவாசிகளில் உள்ளவன்&quot; என்று கூறுவீராக!"/>
        <aya index="9"
            text="(இறைவனுக்கு இணைவைப்பவன் சிறந்தவனா?) அல்லது மறுமைக்கு அஞ்சி, தன் இறைவனின் அருளை எதிர்பார்த்து, இரவு நேரங்களில் ஸஜ்தா செய்தவாறும், நின்றவாறும் வணங்குப(வன் சிறந்த)வனா? &quot;அறிந்தோரும், அறியாதோரும் சமமாவார்களா? அறிவுடையோரே படிப்பினை பெறுவர்&quot; என்று கூறுவீராக!439"/>
        <aya index="10"
            text="&quot;இறைநம்பிக்கை கொண்ட என் அடியார்களே! உங்கள் இறைவனை அஞ்சிக் கொள்ளுங்கள்! இவ்வுலகில் நன்மை செய்தோருக்கு நற்கூலி உண்டு. அல்லாஹ்வின் பூமி விரிந்து பரந்தது. பொறுமையாளர்களின் கூலி கணக்கின்றி, நிறைவாக அவர்களுக்கு வழங்கப்படும்&quot; என்று (இறைவன் கூறுகிறான் எனக்) கூறுவீராக!440"/>
        <aya index="11, 12"
            text="&quot;வணக்கத்தை அல்லாஹ்வுக்கே உரித்தாக்கி, அவனையே வணங்க வேண்டும் என்று பணிக்கப்பட்டுள்ளேன். கட்டுப்பட்டோரில் நான் முதல்வனாக இருக்க வேண்டும் என்றும் பணிக்கப்பட்டுள்ளேன்&quot; என்று (நபியே!) கூறுவீராக!"/>
        <aya index="13"
            text="&quot;நான், என் இறைவனுக்கு மாறு செய்தால் மகத்தான ஒருநாளின் வேதனைக்கு அஞ்சுகிறேன்&quot; என்றும் கூறுவீராக!"/>
        <aya index="14, 15"
            text="&quot;அல்லாஹ்வுக்கே எனது வணக்கத்தை உரித்தாக்கி அவனையே வணங்குவேன். நீங்கள் அவனையன்றி எதை விரும்புகிறீர்களோ அதை வணங்கிக் கொள்ளுங்கள்!&quot; எனக் கூறுவீராக! &quot;நஷ்டப்பட்டோர் யாரெனில் தமக்கும், தம் குடும்பத்தினருக்கும் மறுமை நாளில் நஷ்டத்தை ஏற்படுத்திக் கொண்டவர்கள்தான். அறிந்து கொள்ளுங்கள்! இதுதான் தெளிவான நஷ்டமாகும்&quot; என்றும் கூறுவீராக!"/>
        <aya index="16"
            text="அவர்களுக்கு மேற்பகுதியிலும் நெருப்பு அடுக்குகள் இருக்கும். அவர்களுக்குக் கீழ்ப் பகுதியிலும் (நெருப்பு) அடுக்குகள் இருக்கும். இதன்மூலம் அல்லாஹ் தன் அடியார்களை அச்சுறுத்துகிறான். என் அடியார்களே! என்னையே அஞ்சுங்கள்!"/>
        <aya index="17, 18"
            text="ஷைத்தானை வணங்குவதை விட்டும் விலகி, அல்லாஹ்விடம் மீண்டுவருவோருக்கே நற்செய்தி உண்டு! எனவே, என் அடியார்களுக்கு நற்செய்தி கூறுவீராக! (தமக்குச்) சொல்லப்படுவதை அவர்கள் செவிமடுத்து, அதில் மிக அழகானவற்றைப் பின்பற்றுவார்கள். அவர்களுக்கே அல்லாஹ் நேர்வழி காட்டினான். அவர்கள் தான் அறிவுடையோர்."/>
        <aya index="19"
            text="(நபியே!) வேதனை பற்றிய வாக்கு யார்மீது உறுதியாகி விட்டதோ அவனா (நேர்வழி பெற்றவன்)? நரகில் இருக்கும் ஒருவனை நீர் காப்பாற்றுவீரா?"/>
        <aya index="20"
            text="எனினும், தமது இறைவனை அஞ்சுவோருக்கு மாளிகைகள் உண்டு. அவைகளுக்கு மேலும் (அடுக்கடுக்காகக்) கட்டப்பட்ட மாளிகைகள் உண்டு. அவற்றின் கீழ் ஆறுகள் ஒடும். (இது) அல்லாஹ்வின் வாக்குறுதியாகும். அந்த வாக்குறுதிக்கு அல்லாஹ் மாறுசெய்ய மாட்டான்.441"/>
        <aya index="21"
            text="அல்லாஹ்வே வானிலிருந்து மழையை இறக்கி, அதைப் பூமியில் நீரூற்றுகளாக ஓடச் செய்கிறான் என்பதை நீர் சிந்திக்கவில்லையா? பின்னர், அதன்மூலம் பற்பல நிறங்களில் பயிரினங்களை வெளிப்படுத்துகிறான், பின்னர் அவை உலர்ந்து, மஞ்சள் நிறமாவதைக் காண்கிறீர். பின்னர், அதனைக் காய்ந்த சருகுகளாக ஆக்கி விடுகிறான். இதில், அறிவுடையோருக்குப் படிப்பினை இருக்கிறது."/>
        <aya index="22"
            text="இஸ்லாத்திற்காக எவரது உள்ளத்தை அல்லாஹ் விரிவுபடுத்தி விட்டானோ அவரா (வழிகேட்டில் இருப்பவர்)? அவர் தமது இறைவனுடைய ஒளியின் மீதிருக்கிறார். யாருடைய உள்ளங்கள் அல்லாஹ்வை நினைவு கூர்வதை விட்டும் இறுகி விட்டனவோ அவர்களுக்குக் கேடுதான். அவர்களே பகிரங்கமாக வழிகேட்டில் இருக்கின்றனர்."/>
        <aya index="23"
            text="அல்லாஹ்வே மிக அழகிய செய்தியை வேதமாக அருளினான். (அது) ஒன்றுக்கொன்று ஒப்பானதாகவும், திரும்பத் திரும்பக் கூறப்படுவதாகவும் உள்ளது. தமது இறைவனை அஞ்சுவோரின் தோல்கள் இதனால் மெய்சிலிர்த்து விடுகின்றன, பின்னர் அவர்களின் தோல்களும், உள்ளங்களும் அல்லாஹ்வை நினைவுகூர்வதற்காக மிருதுவாகி விடுகின்றன. இதுவே அல்லாஹ்வின் நேர்வழி. இதன் மூலம், தான் நாடியோரை நேர்வழியில் செலுத்துகிறான். அல்லாஹ், யாரை வழிகேட்டில் விட்டு விடுகிறானோ அவனுக்கு நேர்வழி காட்டுபவர் யாருமில்லை."/>
        <aya index="24"
            text="மறுமை நாளில், கொடிய வேதனையைத் தமது முகத்தால் யார் எதிர்கொள்கிறாரோ அவரா (நேர்வழி பெற்றவர்)? &quot;நீங்கள் செய்து கொண்டிருந்தவற்றைச் சுவையுங்கள்!&quot; என்று அநியாயக்காரர்களிடம் கூறப்படும்."/>
        <aya index="25"
            text="இவர்களுக்கு முன்சென்றோரும் பொய்யெனக் கூறினர். எனவே, அவர்களுக்கு அறியாத விதத்தில் தண்டனை வந்தடைந்தது."/>
        <aya index="26"
            text="இவ்வுலக வாழ்வில் அவர்களுக்கு அல்லாஹ் இழிவைச் சுவைக்கச் செய்தான். அவர்கள் அறிவோராக இருந்திருந்தால் மறுமை வேதனையே மிகப் பெரியது."/>
        <aya index="27"
            text="மனிதர்கள் சிந்திக்க வேண்டும் என்பதற்காக ஒவ்வொரு எடுத்துக்காட்டையும் இக்குர்ஆனில் அவர்களுக்குக் கூறியுள்ளோம்."/>
        <aya index="28"
            text="(இது) எவ்விதக் கோணலும் இல்லாத அரபு மொழியில் அமைந்த குர்ஆனாக உள்ளது. இதனால் அவர்கள் இறையச்சமுடையோராகலாம்."/>
        <aya index="29"
            text="முரண்பட்ட கருத்துடைய பல பங்காளிகளுக்கு (அடிமையாக) இருக்கும் ஒருவனையும், ஒரே மனிதருக்கு உரிமைப்பட்ட மற்றொருவனையும் அல்லாஹ் உதாரணமாகக் கூறுகிறான். உதாரணத்தால் அவ்விருவரும் சமமாவார்களா? அல்லாஹ்வுக்கே எல்லாப் புகழும். எனினும், அவர்களில் பெரும்பாலோர் அறிவதில்லை."/>
        <aya index="30"
            text="(நபியே!) நீர் மரணிக்கக் கூடியவர்தான். அவர்களும் மரணிக்கக் கூடியவர்களே!"/>
        <aya index="31"
            text="பின்னர், நீங்கள் மறுமை நாளில் உங்கள் இறைவனிடம் ஒருவருக்கொருவர் தர்க்கித்துக் கொள்வீர்கள்.442"/>
        <aya index="32"
            text="அல்லாஹ்வின்மீது பொய் கூறி, மேலும் தன்னிடம் உண்மை வந்தபோது அதைப் பொய்யெனக் கூறியவனைவிடப் பெரும் அநியாயக்காரன் யார்? இறைமறுப்பாளர்களுக்குத் தங்குமிடம் நரகத்தில் இல்லையா?"/>
        <aya index="33"
            text="உண்மையைக் கொண்டு வந்தவரும், அதை உண்மையென்று நம்பியவரும் ஆகிய இவர்களே இறைச்சமுடையவர்கள்."/>
        <aya index="34"
            text="அவர்களுக்கு, அவர்கள் விரும்பியவை அவர்களின் இறைவனிடம் உள்ளன. இது நன்மை செய்வோருக்குரிய கூலியாகும்."/>
        <aya index="35"
            text="அவர்களின் தீய செயல்களை அவர்களை விட்டும் அல்லாஹ் அழித்து, அவர்கள் செய்து கொண்டிருந்த நற்செயல்களுக்காக, அவர்களின் கூலியை அவர்களுக்கு அவன் வழங்க வேண்டும் என்பதே இதற்குக் காரணம்."/>
        <aya index="36"
            text="அல்லாஹ், தன் அடியானுக்குப் போதுமானவனாக இல்லையா? அவனல்லாத மற்றவர்களைக் கொண்டு அவர்கள் உம்மை அச்சுறுத்துகின்றனர். யாரை அல்லாஹ் வழிகேட்டில் விட்டுவிடுகிறானோ அவரை நேர்வழியில் செலுத்துபவர் யாருமில்லை."/>
        <aya index="37"
            text="யாரை அல்லாஹ் நேர்வழியில் செலுத்துகிறானோ அவரை வழிகெடுப்பவர் யாருமில்லை. அல்லாஹ் மிகைத்தவனாகவும், கடுமையாகத் தண்டிப்பவனாகவும் இல்லையா?"/>
        <aya index="38"
            text="(நபியே!) &quot;வானங்களையும், பூமியையும் படைத்தவன் யார்?&quot; என்று அவர்களிடம் நீர் கேட்டால் 'அல்லாஹ்' என்றே கூறுவார்கள். &quot;அல்லாஹ்வையன்றி நீங்கள் பிரார்த்திப்பவற்றைப் பற்றிச் சிந்தித்தீர்களா? அல்லாஹ் எனக்கு ஒரு துன்பத்தை நாடினால் அத்துன்பத்தை அவர்கள் நீக்கி விடுவார்களா? அல்லது அவன் எனக்கு ஒரு அருளை நாடினால் அவனது அருளை அவர்கள் தடுத்து விடுவார்களா?&quot; என்று கேட்பீராக! &quot;அல்லாஹ் எனக்குப் போதுமானவன். நம்பிக்கை வைப்போர் அவன்மீதே நம்பிக்கை வைப்பார்கள்!&quot; என்று கூறுவீராக!"/>
        <aya index="39, 40"
            text="&quot;என் சமுதாயமே! உங்கள் நிலைப்பாட்டின்படி நீங்கள் செயல்படுங்கள்! நானும் செயல்படுகிறேன். இழிவுபடுத்தும் வேதனை யாருக்கு வரும் என்பதையும், நிலையான வேதனை யார்மீது இறங்கும் என்பதையும் நீங்கள் அறிந்து கொள்வீர்கள்&quot; என்று கூறுவீராக!"/>
        <aya index="41"
            text="(நபியே!) மனிதர்களுக்காக இவ்வேதத்தை உண்மையுடன் உமக்கு அருளியுள்ளோம். யார் நேர்வழி நடக்கிறாரோ அவருக்கே (நன்மை) ஆகும். வழிகேட்டில் செல்பவர் தனக்கு எதிராகவே வழிகேட்டில் செல்கிறார். அவர்கள்மீது நீர் பொறுப்பாளராக இல்லை"/>
        <aya index="42"
            text="உயிர்கள் மரணிக்கும்போதும், மரணிக்காமல் உறக்கத்தில் இருக்கும்போதும் அவற்றை அல்லாஹ்வே கைப்பற்றுகிறான். யாருக்கு மரணத்தை விதியாக்கி விட்டானோ அவற்றை அவன் பிடித்து வைத்துக் கொள்கிறான். மற்றவற்றை நிர்ணயிக்கப்பட்ட தவணைவரை அனுப்பி விடுகிறான். சிந்திக்கும் சமுதாயத்திற்கு இதில் சான்றுகள் உள்ளன.443"/>
        <aya index="43"
            text="அல்லாஹ்வையன்றி வேறு பரிந்துரையாளர்களை அவர்கள் ஏற்படுத்திக் கொண்டார்களா? &quot;அவர்கள் எதற்கும் அதிகாரம் பெறாதவர்களாகவும், (எதையும்) விளங்கிக் கொள்ளாதவர்களாகவும் இருந்தாலுமா?&quot; என்று கேட்பீராக!"/>
        <aya index="44"
            text="&quot;அனைத்துப் பரிந்துரைகளும் அல்லாஹ்வுக்கே உரியது&quot; என்று கூறுவீராக! வானங்கள், பூமியின் ஆட்சி அவனுக்கே உரியது. பின்னர் அவனிடமே நீங்கள் மீட்டுவரப்படுவீர்கள்."/>
        <aya index="45"
            text="அல்லாஹ்(வை) மட்டும் (தனித்துக்) கூறப்பட்டால் மறுமையை நம்பாதவர்களின் உள்ளங்கள் சுருங்கி விடுகின்றன. அவனல்லாதவர்க(ளின் பெயர்க)ள் கூறப்பட்டால் உடனே மகிழ்கின்றனர்."/>
        <aya index="46"
            text="&quot;அல்லாஹ்வே! வானங்களையும், பூமியையும் முன்மாதிரியின்றிப் படைத்தவனே! மறைவானவற்றையும், வெளிப்படையானவற்றையும் அறிந்தவனே! உன் அடியார்கள் கருத்து வேறுபாடு கொண்டிருப்பவற்றில் நீயே அவர்களுக்கிடையே தீர்ப்பு வழங்குவாய்!&quot; என்று கூறுவீராக!444"/>
        <aya index="47"
            text="அநியாயக்காரர்களுக்கு இப்பூமியில் உள்ள அனைத்து(ச் செல்வங்களு)ம் இருந்து, அதனுடன் அதைப் போன்ற இன்னொரு மடங்கு இருந்தாலும் மறுமை நாளில் கொடிய வேதனைக்கு ஈடாக அவைகளைக் கொடுத்து விடுவார்கள். அவர்கள் நினைத்துப் பார்க்காதவையெல்லாம் அல்லாஹ்விடமிருந்து அவர்களுக்கு வெளிப்படும்."/>
        <aya index="48"
            text="அவர்கள் செய்த தீமைகள் அவர்களுக்கு வெளிப்பட்டு விடும். அவர்கள் எதைக் கேலி செய்து கொண்டிருந்தார்களோ அது அவர்களைச் சுற்றிவளைத்துக் கொள்ளும்."/>
        <aya index="49"
            text="மனிதனுக்கு ஏதேனும் துன்பம் நேர்ந்தால் நம்மிடம் இறைஞ்சுகிறான். பின்னர் நமது அருட்கொடையை அவனுக்கு நாம் வழங்கினால், &quot;இது எனக்கு வழங்கப்பட்டதற்கு (என்) அறிவாற்றலே காரணம்&quot; என்று கூறுகிறான். அவ்வாறல்ல! இது ஒரு சோதனையாகும். எனினும் அவர்களில் பெரும்பாலோர் அறிந்து கொள்வதில்லை."/>
        <aya index="50"
            text="அவர்களுக்கு முன்னிருந்தோரும் இதைத்தான் கூறினார்கள். அவர்கள் சம்பாதித்துக் கொண்டிருந்தவை அவர்களுக்குப் பயனளிக்கவில்லை."/>
        <aya index="51"
            text="அவர்கள் செய்த தீமைகள் அவர்களைப் பிடித்துக் கொண்டன. இவர்களிலும் யார் அநியாயம் செய்தார்களோ அவர்கள் செய்த தீமைகளே அவர்களைப் பிடித்துக் கொள்ளும். அவர்கள் தப்பிப்போர் அல்ல."/>
        <aya index="52"
            text="அல்லாஹ், தான் நாடியோருக்கு வாழ்வாதாரத்தை வாரி வழங்குகிறான். (நாடியோருக்கு) அளவுடனும் கொடுக்கிறான் என்பதை அவர்கள் அறியவில்லையா? இறைநம்பிக்கை கொள்ளும் சமுதாயத்திற்கு இதில் சான்றுகள் உள்ளன."/>
        <aya index="53"
            text="&quot;தமக்குத் தாமே வரம்பு மீறிய என் அடியார்களே! நீங்கள் அல்லாஹ்வின் அருளில் விரக்தியடைந்து விடாதீர்கள்! அல்லாஹ் எல்லாப் பாவங்களையும் மன்னிப்பான். அவனே மன்னிப்புமிக்கவன்; நிகரிலா அன்பாளன்&quot; என்று (இறைவன் கூறுகிறான் என நபியே!) கூறுவீராக!445"/>
        <aya index="54"
            text="உங்களிடம் வேதனை வருவதற்கு முன்னர் உங்கள் இறைவனிடம் மீண்டுவந்து, அவனுக்கே கட்டுப்படுங்கள்! (வேதனை வந்துவிட்டால்) பின்னர் நீங்கள் உதவி செய்யப்பட மாட்டீர்கள்."/>
        <aya index="55"
            text="நீங்கள் அறியாத விதத்தில் திடீரென உங்களிடம் வேதனை வருவதற்கு முன்னர், உங்கள் இறைவனிடமிருந்து உங்களுக்கு அருளப்பட்ட மிக அழகியதைப் பின்பற்றுங்கள்!"/>
        <aya index="56"
            text="&quot;அல்லாஹ்வுக்குரிய கடமையைப் பாழாக்கியதால் எனக்கு ஏற்பட்ட துயரமே! நான் கேலி செய்வோரில் ஒருவனாக இருந்தேனே!&quot; என்று யாரும் கூறாதிருக்கவும்,"/>
        <aya index="57"
            text="&quot;அல்லாஹ் எனக்கு நேர்வழி காட்டியிருந்தால் நான் இறையச்சமுடையோரில் ஆகியிருப்பேனே!&quot; என்று கூறாதிருக்கவும்,"/>
        <aya index="58"
            text="வேதனையை அவன் காணும்போது, &quot;(உலகிற்கு) மீளும் வாய்ப்பு எனக்குக் கிடைக்குமானால், நான் நன்மை செய்வோரில் ஆகிவிடுவேன்&quot; என்று கூறாதிருக்கவும் (உங்கள் இறைவனிடமிருந்து அருளப்பட்டதைப் பின்பற்றுங்கள்!)446"/>
        <aya index="59"
            text="&quot;ஆனால் உன்னிடம் எனது வசனங்கள் வந்தன. அவற்றை நீ பொய்யெனக் கூறிக் கர்வம் கொண்டாய். இறைமறுப்பாளர்களில் ஒருவனாக இருந்தாய்&quot; (என இறைவன் கூறுவான்.)"/>
        <aya index="60"
            text="(நபியே!) அல்லாஹ்வின்மீது பொய்யுரைத்தவர்களை மறுமை நாளில் நீர் காண்பீர். (அப்போது) அவர்களின் முகங்கள் கருத்துப் போயிருக்கும். கர்வம் கொண்டோருக்கான தங்குமிடம் நரகத்தில் இல்லையா?"/>
        <aya index="61"
            text="இறையச்சமுடையோரை அவர்களின் வெற்றியைக் கொண்டு அல்லாஹ் ஈடேற்றம் பெறச் செய்கிறான். அவர்களை எந்தத் தீங்கும் அணுகாது. அவர்கள் கவலைப்பட மாட்டார்கள்."/>
        <aya index="62"
            text="அல்லாஹ்வே அனைத்துப் பொருட்களையும் படைத்தவன். அவனே ஒவ்வொரு பொருளின்மீதும் பொறுப்பாளன்."/>
        <aya index="63"
            text="வானங்கள், பூமியின் சாவிகள் அவனுக்கே உரியன. அல்லாஹ்வின் வசனங்களை யார் மறுக்கிறார்களோ அவர்களே நஷ்டமடைந்தோர்."/>
        <aya index="64"
            text="&quot;அறிவீனர்களே! அல்லாஹ் அல்லாதவற்றை நான் வணங்க வேண்டுமென்று எனக்கு ஆணையிடுகிறீர்களா?&quot; என்று (நபியே!) கேட்பீராக!"/>
        <aya index="65"
            text="&quot;நீர் இணை வைத்தால் உமது நற்செயல் அழிந்துவிடும். நீர் நஷ்டமடைந்தோரில் ஆகி விடுவீர்&quot; என (நபியே!) உமக்கும், உமக்கு முன்னிருந்தோருக்கும் அறிவிக்கப்பட்டுள்ளது."/>
        <aya index="66"
            text="எனவே, நீர் அல்லாஹ்வையே வணங்குவீராக! நன்றி செலுத்துவோரில் ஆகி விடுவீராக!"/>
        <aya index="67"
            text="அல்லாஹ்வை, அவனது தகுதிக்குத் தக்கவாறு அவர்கள் மதிக்கவில்லை. மறுமை நாளில் அவனது பிடியில் பூமி முழுவதும் இருக்கும். வானங்கள் அவனது வலது கரத்தில் சுருட்டப்பட்டிருக்கும். அவன் தூயவன். அவர்கள் இணைவைப்பவற்றை விட்டும் உயர்ந்தவன்.447"/>
        <aya index="68"
            text="ஸூர் ஊதப்படும். அல்லாஹ் நாடியோரைத் தவிர வானங்களில் உள்ளவர்களும், பூமியில் உள்ளவர்களும் மூர்ச்சையாகி (மரணித்து) விடுவார்கள். பின்னர் அது மற்றொரு முறை ஊதப்படும். உடனே அவர்கள் எழுந்து பார்த்துக் கொண்டிருப்பார்கள்.448"/>
        <aya index="69"
            text="தன் இறைவனின் ஒளியால் பூமி ஒளிர்ந்திடும். பதிவேடு வைக்கப்படும். நபிமார்களும் சாட்சியாளர்களும் கொண்டு வரப்படுவார்கள். அவர்களுக்கிடையே நீதியுடன் தீர்ப்பளிக்கப்படும். அவர்கள் அநியாயம் செய்யப்பட மாட்டார்கள்."/>
        <aya index="70"
            text="ஒவ்வொருவருக்கும் அவரவர் செய்தவை நிறைவாக வழங்கப்படும். அவர்கள் செய்பவற்றை அவன் நன்கறிந்தவன்."/>
        <aya index="71"
            text="இறைமறுப்பாளர்கள் கூட்டம் கூட்டமாக நரகத்தை நோக்கி ஓட்டிச் செல்லப்படுவார்கள். முடிவில், அவர்கள் அங்கு வரும்போது அதன் வாயில்கள் திறக்கப்படும். அதன் காவலர்கள், அவர்களிடம் &quot;உங்கள் இறைவனின் வசனங்களை உங்களுக்கு எடுத்துரைத்து, உங்களது இந்த நாளின் சந்திப்பைப் பற்றி உங்களை எச்சரிக்கும் தூதர்கள் உங்களிலிருந்தே உங்களுக்கு வரவில்லையா?&quot; எனக் கேட்பார்கள். அதற்கு அவர்கள் &quot;ஆம்!&quot; என்று கூறுவார்கள். எனினும் இறைமறுப்பாளர்கள்மீது வேதனை பற்றிய வாக்கு உறுதியாகிவிட்டது."/>
        <aya index="72"
            text="&quot;நரகத்தின் வாசல்களில் நுழையுங்கள்! அதில் நிரந்தரமாக இருப்பீர்கள். கர்வம் கொண்டோரின் தங்குமிடம் மிகக் கெட்டது&quot; என்று கூறப்படும்."/>
        <aya index="73"
            text="தமது இறைவனை அஞ்சியோர் கூட்டம் கூட்டமாகச் சொர்க்கத்தை நோக்கி அழைத்துச் செல்லப்படுவார்கள். அதன் வாயில்கள் திறந்து வைக்கப்பட்ட நிலையில் அவர்கள் அங்கு வரும்போது (மகிழ்ச்சியடைவார்கள்.) அதன் காவலர்கள் அவர்களிடம் &quot;உங்கள்மீது அமைதி உண்டாகட்டும்! நீங்கள் நல்லவர்களாக இருந்தீர்கள். இதில் நிரந்தரமாகத் தங்கியிருப்பவர்களாக நுழையுங்கள்&quot; என்று கூறுவார்கள்."/>
        <aya index="74"
            text="&quot;அல்லாஹ்வுக்கே எல்லாப் புகழும்! அவன் தனது வாக்குறுதியை எங்களுக்கு உண்மையாக்கி, நாங்கள் விரும்பியவாறு சொர்க்கத்தில் வசிப்பதற்காக இப்பூமியை எங்களுக்கு உரிமையாக்கினான்&quot; எனக் கூறுவார்கள். நற்செயல் செய்வோரின் கூலி சிறந்ததாகி விட்டது."/>
        <aya index="75"
            text="வானவர்கள் அர்ஷைச் சுற்றிலும் சூழ்ந்து நிற்கக் காண்பீர். அவர்கள் தமது இறைவனின் புகழைக் கொண்டு அவனைப் போற்றுவார்கள். மக்களுக்கிடையே நீதியுடன் தீர்ப்பளிக்கப்படும். &quot;அகிலங்களின் இறைவன் அல்லாஹ்வுக்கே எல்லாப் புகழும்&quot; என்று கூறப்படும்."/>
    </sura>
    <sura index="40" name="">
        <aya index="1" text="ஹா, மீம்."/>
        <aya index="2"
            text="மிகைத்தவன், நன்கறிந்தவன் அல்லாஹ்விடமிருந்து இவ்வேதம் இறக்கி வைக்கப்பட்டுள்ளது."/>
        <aya index="3"
            text="(அவன்) பாவங்களை மன்னிப்பவன்; பாவ மன்னிப்புக் கோரிக்கையை ஏற்பவன்; தண்டிப்பதில் கடுமையானவன்; அருள் உடையவன். அவனைத் தவிர எந்தக் கடவுளும் இல்லை. அவனிடமே மீளுதல் உள்ளது."/>
        <aya index="4"
            text="இறைமறுப்பாளர்களைத் தவிர எவரும் அல்லாஹ்வின் வசனங்களில் தர்க்கிக்க மாட்டார்கள். அவர்கள் (உல்லாசமாக) நகரங்களில் சுற்றித் திரிவது உம்மை ஏமாற்றிவிட வேண்டாம்."/>
        <aya index="5"
            text="இவர்களுக்கு முன்னர் நூஹுடைய சமுதாயத்தினரும், அவர்களுக்குப் பின்னர் பல கூட்டத்தினரும் பொய்யெனக் கூறினர். ஒவ்வொரு சமுதாயத்தினரும் தமது தூதர்களின்மீது தாக்குதல் தொடுக்க நாடினர். பொய்மையால் உண்மையை அழிப்பதற்காகப் பொய்யைக் கொண்டே வாதிட்டனர். எனவே அவர்களைத் தண்டித்தேன். எனது தண்டனை எவ்வாறு இருந்தது?"/>
        <aya index="6"
            text="இவ்வாறே 'அவர்கள் நரகவாதிகள்' என்ற உமது இறைவனின் வாக்கு இறைமறுப்பாளர்கள்மீது உறுதியாகி விட்டது."/>
        <aya index="7"
            text="அர்ஷைச் சுமந்து கொண்டிருப்பவர்களும், அதைச் சுற்றி இருப்பவர்களும் தமது இறைவனின் புகழைக் கொண்டு அவனைப் போற்றுகின்றனர். அவனை நம்புகின்றனர். இறைநம்பிக்கை கொண்டோருக்காகப் பாவ மன்னிப்புத் தேடுகின்றனர். &quot;எங்கள் இறைவனே! அருளாலும், ஞானத்தாலும் ஒவ்வொரு பொருளையும் நீ சூழ்ந்திருக்கிறாய். எனவே பாவ மன்னிப்புக் கோரி, உனது பாதையைப் பின்பற்றுவோரை மன்னிப்பாயாக! அவர்களை நரகத்தின் வேதனையிலிருந்து காப்பாயாக!&quot; (என்று இறைஞ்சுகின்றனர்.)"/>
        <aya index="8, 9"
            text="&quot;எங்கள் இறைவனே! நீ அவர்களுக்கு வாக்களித்த நிலையான சொர்க்கங்களில், அவர்களையும், அவர்தம் மூதாதையர், மனைவியர், தலைமுறையினர் ஆகியோரிலுள்ள நல்லோர்களையும் நுழையச் செய்வாயாக! நீயே மிகைத்தவன்; நுண்ணறிவாளன். தீமைகளை விட்டும் அவர்களைக் காப்பாயாக! அந்நாளில் தீமைகளை விட்டும் யாரை நீ பாதுகாத்தாயோ அவர்மீது அருள்புரிந்து விட்டாய். அதுவே மகத்தான வெற்றியாகும்&quot; (என்றும் இறைஞ்சுகின்றனர்.)"/>
        <aya index="10"
            text="&quot;இறைநம்பிக்கை கொள்வதற்காக அழைக்கப்பட்டிருந்த நிலையில் நீங்கள் மறுத்தபோது, உங்கள் உள்ளங்களில் இருந்த கோபத்தைவிட அல்லாஹ்வின் கோபம் மிகக் கடுமையானது&quot; என்று (மறுமையில்) இறைமறுப்பாளர்களை அழைத்துக் கூறப்படும்."/>
        <aya index="11"
            text="&quot;எங்கள் இறைவனே! இருமுறை எங்களை மரணிக்கச் செய்தாய்; இருமுறை எங்களை உயிர்ப்பித்தாய். எங்கள் பாவங்களை ஒப்புக் கொண்டோம். எனவே வெளியேறுவதற்கு ஏதேனும் வழி உண்டா?&quot; என்று கேட்பார்கள்."/>
        <aya index="12"
            text="அல்லாஹ்வை மட்டும் அழைக்கப்படும்போது நீங்கள் மறுத்ததும், அவனுக்கு இணை வைக்கப்படும்போது நீங்கள் நம்பியதுமே இதற்குக் காரணம். இப்போது அதிகாரம் உயர்ந்தவனும், மிகப் பெரியவனுமாகிய அல்லாஹ்வுக்கே உரியது."/>
        <aya index="13"
            text="அவனே உங்களுக்குத் தனது சான்றாதாரங்களைக் காட்டுகிறான். உங்களுக்காக வானிலிருந்து உணவையும் இறக்கி வைக்கிறான். (அவனை நோக்கி) மீண்டுவருவோரைத் தவிர வேறெவரும் படிப்பினை பெற மாட்டார்கள்."/>
        <aya index="14"
            text="எனவே, இறைமறுப்பாளர்கள் வெறுத்தாலும் அல்லாஹ்வுக்கே வணக்கத்தை உரித்தாக்கி, அவனிடமே பிரார்த்தியுங்கள்!449"/>
        <aya index="15"
            text="(அவன்) தகுதிகளை உயர்த்துபவன்; அர்ஷுக்குரியவன். சந்திக்கும் நாளைப் பற்றி எச்சரிக்குமாறு, தன் அடியார்களில் தான் நாடியோர்மீது தனது கட்டளையான இறைச் செய்தியை இறக்கி வைக்கிறான்."/>
        <aya index="16"
            text="அந்நாளில் அவர்கள் வெளிப்படுவார்கள். அவர்களின் எந்த விஷயமும் அல்லாஹ்விடம் மறைந்திருக்காது. இன்று ஆட்சி யாருக்குரியது? அடக்கியாளும் ஏகனாகிய அல்லாஹ்வுக்குரியது."/>
        <aya index="17"
            text="ஒவ்வொருவருக்கும் அவரவர் சம்பாதித்ததற்கான கூலி இன்று வழங்கப்படும். இன்று எவ்வித அநியாயமும் இருக்காது. அல்லாஹ் விரைந்து விசாரிப்பவன்."/>
        <aya index="18"
            text="அருகிலுள்ள நாளைப் பற்றி அவர்களுக்கு எச்சரிப்பீராக! அப்போது இதயங்கள் தொண்டைக்குழிகளை அடைந்துவிடும். அவர்கள் துக்கத்தை அடக்கிக் கொள்வார்கள். அநியாயக்காரர்களுக்கு எந்த நெருங்கிய நண்பனும் இல்லை. ஏற்றுக் கொள்ளத்தக்க பரிந்துரையாளரும் இல்லை."/>
        <aya index="19"
            text="அவன், கண்களின் மோசடிகளையும், உள்ளங்கள் மறைத்து வைப்பதையும் அறிகிறான்."/>
        <aya index="20"
            text="அல்லாஹ் நீதியுடன் தீர்ப்பளிக்கிறான். அவனையன்றி அவர்கள் யாரிடம் பிரார்த்திக்கிறார்களோ அவர்கள் எதுகுறித்தும் தீர்ப்பளிக்க மாட்டார்கள். அல்லாஹ்வே செவியேற்பவன்; பார்ப்பவன்."/>
        <aya index="21"
            text="இவர்கள் பூமியில் பயணித்துத் தமக்கு முன்னிருந்தோரின் முடிவு எப்படி இருந்தது என்பதைப் பார்க்க வேண்டாமா? அவர்கள் வலிமையிலும், பூமியில் விட்டுச் சென்ற அடையாளங்களிலும் இவர்களைவிட மேலோங்கியிருந்தனர். அவர்களின் பாவச்செயல்களின் காரணமாக அவர்களை அல்லாஹ் தண்டித்தான். அல்லாஹ்விடமிருந்து அவர்களைப் பாதுகாப்பவர் யாரும் இருக்கவில்லை."/>
        <aya index="22"
            text="அவர்களிடம், அவர்களுக்கான தூதர்கள் தெளிவான சான்றுகளைக் கொண்டு வந்தபோது அவர்கள் மறுத்துவிட்டனர் என்பதே இதற்குக் காரணம். எனவே அவர்களை அல்லாஹ் தண்டித்தான். அவன் வலிமை மிக்கவன்; தண்டிப்பதில் கடுமையானவன்."/>
        <aya index="23, 24"
            text="ஃபிர்அவ்ன், ஹாமான், காரூன் ஆகியோரிடம் மூஸாவை நமது சான்றுகளுடனும், தெளிவான ஆதாரத்துடனும் அனுப்பி வைத்தோம். &quot;(இவர்) பெரும் பொய் சொல்லும் சூனியக்காரர்&quot; என்று அவர்கள் கூறினர்."/>
        <aya index="25"
            text="அவர்களிடம் நமது உண்மையை அவர் கொண்டு வந்தபோது, &quot;அவருடன் இறைநம்பிக்கை கொண்டிருப்போரின் ஆண் குழந்தைகளைக் கொன்று விடுங்கள்! அவர்களின் பெண்களை உயிருடன் வாழ விடுங்கள்!&quot; என்று கூறினர். இறைமறுப்பாளர்களின் சூழ்ச்சி அழியக் கூடியதாகவே இருக்கிறது."/>
        <aya index="26"
            text="&quot;என்னை விட்டு விடுங்கள்! நான் மூஸாவைக் கொல்கிறேன். அவர் தன் இறைவனை அழைக்கட்டும்! அவர் உங்களின் மார்க்கத்தை மாற்றி விடுவார் என்றோ, இப்பூமியில் குழப்பம் விளைவிப்பார் என்றோ நான் அஞ்சுகிறேன்&quot; என ஃபிர்அவ்ன் கூறினான்."/>
        <aya index="27"
            text="&quot;விசாரணை நாளை நம்பாமல் கர்வம் கொள்ளும் ஒவ்வொருவரிடமிருந்தும் என் இறைவனும் உங்கள் இறைவனுமான அவனிடம் நான் பாதுகாவல் தேடுகிறேன்&quot; என்று மூஸா கூறினார்."/>
        <aya index="28"
            text="ஃபிர்அவ்னுடைய குடும்பத்தாரில் தனது இறைநம்பிக்கையை மறைத்து வைத்திருந்த இறைநம்பிக்கை கொண்ட ஒரு மனிதர், &quot;எனது இறைவன் அல்லாஹ்தான் என்று கூறியதற்காக ஒரு மனிதரை நீங்கள் கொல்லப் போகிறீர்களா? உங்கள் இறைவனிடமிருந்து தெளிவான சான்றுகளை அவர் உங்களிடம் கொண்டு வந்துள்ளார். அவர் பொய்யராக இருந்தால், அவரது பொய் அவரைச் சார்ந்தது. ஆனால் அவர் உண்மையாளராக இருந்தால் அவர் உங்களுக்கு எச்சரிப்பவற்றில் சில உங்களுக்கு ஏற்பட்டு விடும். வரம்பு மீறிய பெரும் பொய்யனுக்கு அல்லாஹ் நேர்வழி காட்ட மாட்டான்&quot; என்று கூறினார்.450"/>
        <aya index="29"
            text="&quot;என் சமுதாயமே! இன்று பூமியில் மிகைத்தோராக இருக்கும் உங்களிடம் ஆட்சி இருக்கின்றது. ஆனால் அல்லாஹ்வின் வேதனை நம்மிடம் வந்து விட்டால் அதிலிருந்து நம்மைப் பாதுகாப்பவர் யார்?&quot; (என்றும் அம்மனிதர் கூறினார்.) &quot;நான் (நல்லதென) காண்பதைத் தவிர வேறெதையும் உங்களுக்கு நான் காட்டவில்லை. நேரான வழியையே உங்களுக்குக் காட்டுகிறேன்&quot; என்று ஃபிர்அவ்ன் கூறினான்."/>
        <aya index="30, 31"
            text="&quot;என் சமுதாயமே! (அழிக்கப்பட்ட) பல கூட்டத்தினரின் நாளைப் போன்று, அதாவது நூஹுடைய சமுதாயம், ஆது, ஸமூது, இன்னும் அவர்களுக்குப் பின் வந்தவர்களின் நிலையைப் போன்று உங்களுக்கும் (ஏற்பட்டுவிடும் என) நான் அஞ்சுகிறேன். அடியார்களுக்கு எந்த அநியாயத்தையும் அல்லாஹ் நாட மாட்டான்&quot; என்று இறைநம்பிக்கை கொண்டிருந்த அந்த மனிதர் கூறினார்."/>
        <aya index="32"
            text="&quot;என் சமுதாயமே! ஒருவரையொருவர் (உதவிக்காக) அழைத்துக் கொள்ளும் நாளைப் பற்றி உங்கள் விஷயத்தில் அஞ்சுகிறேன்&quot;"/>
        <aya index="33"
            text="&quot;நீங்கள் புறமுதுகிட்டு ஓடும் அந்நாளில் அல்லாஹ்விடமிருந்து உங்களைப் பாதுகாப்பவர் யாருமில்லை. அல்லாஹ், யாரை வழிகேட்டில் விட்டுவிட்டானோ அவனை நேர்வழியில் செலுத்துபவர் யாருமில்லை&quot;"/>
        <aya index="34"
            text="&quot;இதற்கு முன் உங்களிடம் யூஸுஃப் தெளிவான சான்றுகளைக் கொண்டு வந்தார். உங்களிடம் அவர் எதைக் கொண்டு வந்தாரோ அதில் நீங்கள் ஐயத்திலேயே ஆழ்ந்திருந்தீர்கள். முடிவில் அவர் மரணித்தபோது, &quot;அவருக்குப் பின் எந்தத் தூதரையும் அல்லாஹ் அனுப்பவே மாட்டான்&quot;என்று கூறினீர்கள். ஐயமுற்று, வரம்பு மீறுபவனை அல்லாஹ் இவ்வாறே வழிகேட்டில் விட்டுவிடுகிறான்&quot;"/>
        <aya index="35"
            text="&quot;தம்மிடம் எந்த ஆதாரமும் வராமலேயே அவர்கள் அல்லாஹ்வின் சான்றுகளில் தர்க்கம் செய்கின்றனர். இது அல்லாஹ்விடமும், இறைநம்பிக்கை கொண்டோரிடமும் மிகவும் வெறுப்பிற்குரியது. இவ்வாறே கர்வம் கொண்டு, அடக்குமுறை செய்யும் ஒவ்வோர் உள்ளத்திலும் அல்லாஹ் முத்திரையிட்டு விடுகிறான்&quot; (என்றும் இறைநம்பிக்கை கொண்ட அந்த மனிதர் கூறினார்)."/>
        <aya index="36, 37"
            text="&quot;ஹாமானே! வான்வழிகளான அவ்வழிகளை நான் அடைந்து, மூஸாவின் இறைவனைப் பார்ப்பதற்காக ஓர் உயர்ந்த மாளிகையை எனக்காகக் கட்டுவாயாக! அவர் பொய்யர் என்றே எண்ணுகிறேன்&quot;என ஃபிர்அவ்ன் கூறினான். இவ்வாறே ஃபிர்அவ்னுக்கு, அவனது தீய செயல் அழகாக்கப்பட்டு, நேர்வழியிலிருந்து தடுக்கப்பட்டான். ஃபிர்அவ்னுடைய சூழ்ச்சி அழிவில்தான் இருந்தது."/>
        <aya index="38"
            text="&quot;என் சமுதாயத்தினரே! நீங்கள் என்னைப் பின்பற்றுங்கள்! நான் உங்களுக்கு நேர்வழியைக் காட்டுகிறேன்&quot; என்று அந்த இறைநம்பிக்கையாளர் கூறினார்."/>
        <aya index="39"
            text="&quot;என் சமுதாயத்தினரே! இவ்வுலக வாழ்க்கை அற்ப இன்பமே! மறுமைதான் நிலையான வீடாகும்&quot;"/>
        <aya index="40"
            text="&quot;தீமை செய்தவர் அதுபோன்றதைத் தவிர வேறு கூலி கொடுக்கப்பட மாட்டார். ஆணோ, பெண்ணோ யாராயினும் இறைநம்பிக்கை கொண்டுள்ள நிலையில் நற்செயல் செய்தால் அவர்கள் சொர்க்கத்தில் நுழைவார்கள். அங்கு கணக்கின்றி வழங்கப்படுவார்கள்&quot;"/>
        <aya index="41"
            text="&quot;என் சமுதாயத்தினரே! எனக்கென்ன? நான் உங்களை வெற்றியை நோக்கி அழைக்கிறேன். நீங்களோ என்னை நரகத்தை நோக்கி அழைக்கிறீர்கள்&quot;"/>
        <aya index="42"
            text="&quot;நான் அல்லாஹ்வை மறுத்து, எதைப் பற்றி எனக்கு அறிவில்லையோ அதை அவனுக்கு இணையாக்குவதற்காக என்னை அழைக்கிறீர்கள். ஆனால் நானோ மிகைத்தவனான, மன்னிப்புமிக்கவனை நோக்கி உங்களை அழைக்கிறேன்&quot;"/>
        <aya index="43"
            text="&quot;உண்மையாகவே, எதை நோக்கி என்னை அழைக்கிறீர்களோ அதற்கு இவ்வுலகிலோ, மறுமையிலோ அழைக்கப்படுவதற்கு எந்தத் தகுதியும் இல்லை; நமது மீளுமிடம் அல்லாஹ்விடமே உள்ளது; வரம்பு மீறுவோர் நரகவாசிகளாவர்&quot;"/>
        <aya index="44"
            text="&quot;நான் உங்களுக்குக் கூறுவதை விரைவில் நினைத்துப் பார்ப்பீர்கள். என்னுடைய காரியத்தை நான் அல்லாஹ்விடமே ஒப்படைக்கிறேன். அடியார்களை அல்லாஹ் பார்ப்பவன்&quot; (என்றும் அந்த இறைநம்பிக்கையாளர் கூறினார்.)"/>
        <aya index="45, 46"
            text="அவர்கள் செய்த சூழ்ச்சியின் தீங்குகளிலிருந்து அவரை அல்லாஹ் காப்பாற்றினான். ஃபிர்அவ்னின் கூட்டத்தாரைக் கொடிய வேதனை சுற்றி வளைத்தது. காலையிலும், மாலையிலும் நரக நெருப்பில் காட்டப்படுவார்கள். மறுமை நிகழும் நாளில், &quot;ஃபிர்அவ்னின் கூட்டத்தாரைக் கடும் வேதனையில் புகுத்துங்கள்!&quot; (எனக் கூறப்படும்.)451"/>
        <aya index="47"
            text="அவர்கள் நரகத்தில் ஒருவருக்கொருவர் தர்க்கம் செய்யும்போது, கர்வம் கொண்டோரை நோக்கிப் பலவீனர்கள், &quot;நாங்கள் உங்களைத்தான் பின்பற்றுவோராக இருந்தோம். எனவே, எங்களை விட்டும் நரகத்தி(ன் வேதனையி)லிருந்து ஒரு பங்கையாவது நீங்கள் தடுக்கக் கூடியவர்களா?&quot; என்று கேட்பார்கள்."/>
        <aya index="48"
            text="&quot;நாம் எல்லோருமே இதில்தான் இருக்கிறோம். அல்லாஹ், தனது அடியார்களுக்கிடையே தீர்ப்பளித்து விட்டான்&quot; என்று கர்வம் கொண்டோர் பதிலளிப்பார்கள்."/>
        <aya index="49"
            text="நரகத்தின் காவலர்களை நோக்கி, &quot;உங்கள் இறைவனிடம் பிரார்த்தியுங்கள்! அவன் ஒரு நாளுக்கேனும் எங்களுக்கு வேதனையை இலேசாக்குவான்&quot; என்று நரகத்திலிருப்போர் கூறுவார்கள்."/>
        <aya index="50"
            text="&quot;உங்களுக்கான தூதர்கள் தெளிவான சான்றுகளுடன் உங்களிடம் வரவில்லையா?&quot; என்று (காவலர்கள்) கேட்பார்கள். அதற்கு, &quot;ஆம்!&quot; என்று அவர்கள் கூறுவார்கள். &quot;அவ்வாறாயின் நீங்களே பிரார்த்தியுங்கள்!&quot; என்று கூறி விடுவார்கள். இறைமறுப்பாளர்களின் பிரார்த்தனை வழிதவறியதாகவே உள்ளது."/>
        <aya index="51"
            text="இவ்வுலக வாழ்விலும், சாட்சிகள் நிலைபெறும் நாளிலும் நமது தூதர்களுக்கும், நம்பிக்கை கொண்டோருக்கும் உதவி செய்வோம்."/>
        <aya index="52"
            text="அன்று அநியாயக்காரர்கள் கூறும் சாக்குப் போக்கு அவர்களுக்குப் பயனளிக்காது. அவர்கள்மீது சாபம் உண்டாகும். அவர்களுக்கு மோசமான தங்குமிடமிமும் உண்டு."/>
        <aya index="53"
            text="மூஸாவுக்கு நாம் நேர்வழியைக் கொடுத்தோம். இஸ்ராயீலின் வழித்தோன்றல்களை அவ்வேதத்திற்கு வாரிசாக்கினோம்."/>
        <aya index="54" text="(அது) நேர்வழியாகவும், அறிவுடையோருக்கு அறிவுரையாகவும் இருந்தது."/>
        <aya index="55"
            text="(நபியே!) பொறுமையை மேற்கொள்வீராக! அல்லாஹ்வின் வாக்குறுதி உண்மையானது. உமது பாவத்திற்காக நீர் மன்னிப்புக் கோருவீராக! மாலையிலும், காலையிலும் உமது இறைவனின் புகழைக் கொண்டு போற்றுவீராக!"/>
        <aya index="56"
            text="தம்மிடம் எந்த ஆதாரமும் வராமலேயே அல்லாஹ்வின் வசனங்களில் தர்க்கம் செய்வோருடைய உள்ளங்களில் ஆதிக்க மனப்பான்மையைத் தவிர வேறில்லை. அதை அவர்கள் அடையப் போவதில்லை. எனவே (நபியே!) அல்லாஹ்விடம் பாதுகாப்புத் தேடுவீராக! அவனே செவியுறுபவன்; பார்ப்பவன்."/>
        <aya index="57"
            text="மனிதர்களைப் படைப்பதைவிட வானங்களையும், பூமியையும் படைப்பது மிகப் பெரியதாகும். எனினும், (இதனை) மனிதர்களில் பெரும்பாலோர் அறிந்து கொள்வதில்லை."/>
        <aya index="58"
            text="பார்வையற்றவனும், பார்வையுடையவனும் சமமாக மாட்டார்கள். இறைநம்பிக்கை கொண்டு நற்செயல்கள் செய்வோரும், தீமை செய்வோரும் சமமாக மாட்டார்கள். குறைவாகவே படிப்பினை பெறுகிறீர்கள்."/>
        <aya index="59"
            text="உலகம் அழியும் நேரம் வரக்கூடியதே! அதில் எந்தச் சந்தேகமும் இல்லை. எனினும் மனிதர்களில் பெரும்பாலோர் இறைநம்பிக்கை கொள்வதில்லை."/>
        <aya index="60"
            text="&quot;என்னிடம் பிரார்த்தியுங்கள்! நான் உங்களுக்குப் பதிலளிக்கிறேன். என்னை வணங்குவதை விட்டும் கர்வம் கொள்வோர் இழிவடைந்தோராக நரகத்தில் நுழைவார்கள்&quot; என உங்கள் இறைவன் கூறுகிறான்.452"/>
        <aya index="61"
            text="இரவுநேரத்தை, அதில் நீங்கள் மனநிம்மதி பெறுவதற்காகவும், பகற்பொழுதைப் பார்ப்பதற்குரியதாகவும் அல்லாஹ்வே உங்களுக்காக ஏற்படுத்தினான். மனிதர்கள்மீது அல்லாஹ் அருளுடையவன். எனினும் மனிதர்களில் பெரும்பாலோர் நன்றி செலுத்துவதில்லை."/>
        <aya index="62"
            text="அவனே அல்லாஹ்! உங்கள் இறைவன். அனைத்துப் பொருட்களையும் படைத்தவன். அவனைத் தவிர எந்தக் கடவுளும் இல்லை. நீங்கள் எங்கே திசை திருப்பப்படுகிறீர்கள்?"/>
        <aya index="63"
            text="அல்லாஹ்வின் வசனங்களை மறுத்துக் கொண்டிருந்தோரும் இவ்வாறே திசை திருப்பப்படுகிறார்கள்."/>
        <aya index="64"
            text="அல்லாஹ்தான் உங்களுக்கு பூமியைத் தங்குமிடமாகவும், வானத்தை மேற்கூரையாகவும் ஆக்கினான். உங்களை வடிவமைத்து, உங்கள் தோற்றங்களை அழகாக்கினான். தூயவற்றிருந்து உங்களுக்கு உணவளித்தான். அவன்தான் உங்கள் இறைவனாகிய அல்லாஹ்! அகிலங்களின் இறைவன் அல்லாஹ் பாக்கியமிக்கவன்."/>
        <aya index="65"
            text="அவன் என்றென்றும் உயிருடன் இருப்பவன். அவனைத் தவிர எந்தக் கடவுளுமில்லை. அவனுக்கே வணக்கத்தை உரித்தாக்கி, அவனிடம் பிரார்த்தியுங்கள்! அகிலங்களின் இறைவன் அல்லாஹ்வுக்கே எல்லாப் புகழும்."/>
        <aya index="66"
            text="&quot;என் இறைவனிடமிருந்து தெளிவான சான்றுகள் என்னிடம் வந்துள்ள நிலையில், அல்லாஹ்வையன்றி நீங்கள் யாரை அழைக்கிறீர்களா அவர்களை வணங்குவதை விட்டும் தடுக்கப்பட்டுள்ளேன். அகிலங்களின் இறைவனுக்கே நான் கட்டுப்பட வேண்டும் எனவும் பணிக்கப்பட்டுள்ளேன்&quot; என்று (நபியே!) கூறுவீராக!"/>
        <aya index="67"
            text="அவனே, உங்களை (தொடக்கத்தில்) மண்ணிலிருந்தும், பின்னர் விந்துத் துளியிலிருந்தும், பின்னர் சூல்கொண்ட கருமுட்டையிலிருந்தும் படைத்தான். பின்னர் உங்களைக் குழந்தையாக வெளிப்படுத்துகிறான். அதன் பின்னர், நீங்கள் பருவ வயதை அடைவதற்காகவும், பிறகு வயோதிகர்கள் ஆவதற்காகவும் (உங்களை வாழ வைக்கிறான்). இதற்கு முன்பே உங்களில் கைப்பற்றப்படுவோரும் உள்ளனர். குறிப்பிட்ட தவணையை நீங்கள் அடைவதற்காக (விட்டுவைக்கப்படுவோரும் உள்ளனர்.) இதன்மூலம் நீங்கள் விளங்கிக் கொள்வோராக ஆகலாம்."/>
        <aya index="68"
            text="அவனே உயிர்ப்பிக்கிறான்; மரணிக்க வைக்கிறான். அவன் ஒரு விஷயத்தைத் தீர்மானிக்கும்போது அதற்கு 'ஆகு' என்றுதான் கூறுவான். உடனே அது ஆகிவிடும்."/>
        <aya index="69"
            text="அல்லாஹ்வின் வசனங்களில் தர்க்கம் செய்வோர் எங்கே திசை திருப்பப்படுகிறார்கள் என்பதை நீர் சிந்திக்கவில்லையா?"/>
        <aya index="70"
            text="அவர்களே இவ்வேத்தையும், எதைக் கொண்டு நமது தூதர்களை அனுப்பி வைத்தோமோ அதையும் பொய்யெனக் கூறினர். (இதன் பலனை) அறிந்து கொள்வார்கள்."/>
        <aya index="71, 72"
            text="அவர்களின் கழுத்துகளில் விலங்குகளும் சங்கிலிகளும் இருக்கும். அப்போது கொதிநீருக்குள் இழுத்து வரப்படுவார்கள். பின்னர் நரகத்தில் எரிக்கப்படுவார்கள்."/>
        <aya index="73, 74"
            text="பின்னர், &quot;அல்லாஹ்வையன்றி நீங்கள் இணைவைத்துக் கொண்டிருந்தவை எங்கே?&quot; என்று அவர்களிடம் கேட்கப்படும். &quot;அவை எங்களை விட்டும் மறைந்து விட்டன. எனினும், இதற்குமுன் (அல்லாஹ்வையன்றி) எந்த ஒன்றையும் நாங்கள் அழைத்துக் கொண்டிருக்கவில்லை!&quot; எனக் கூறுவார்கள். இவ்வாறே இறைமறுப்பாளர்களை அல்லாஹ் வழிகேட்டில் விட்டுவிடுகிறான்."/>
        <aya index="75"
            text="நீங்கள் பூமியில் உண்மைக்குப் புறம்பானதைக் கொண்டு மகிழ்ந்து கொண்டிருந்ததும், நீங்கள் அகந்தை கொண்டிருந்ததுமே இதற்குக் காரணம்."/>
        <aya index="76"
            text="&quot;நரகத்தின் வாயில்களில் நுழையுங்கள்! அதில் நிரந்தரமாக இருப்பீர்கள். கர்வம் கொண்டோரின் தங்குமிடம் மிகக் கெட்டது&quot; (என்று கூறப்படும்.)"/>
        <aya index="77"
            text="(நபியே!) பொறுமையை மேற்கொள்வீராக! அல்லாஹ்வின் வாக்குறுதி உண்மையானது. அவர்களுக்கு நாம் வாக்களித்ததில் சிலவற்றை உமக்குக் காண்பித்தாலோ, அல்லது உம்மை நாம் கைப்பற்றி விட்டாலோ அவர்கள் நம்மிடமே மீண்டும் கொண்டு வரப்படுவார்கள்."/>
        <aya index="78"
            text="உமக்கு முன்னரும் தூதர்களை அனுப்பியுள்ளோம். அவர்களில் ஒருசிலரின் வரலாற்றை உமக்கு அறிவித்துள்ளோம். ஒருசிலரின் வரலாற்றை உமக்கு நாம் அறிவிக்கவில்லை. எந்தத் தூதராலும் அல்லாஹ்வின் ஆணையின்றி அற்புதத்தைக் கொண்டு வர முடியாது. அல்லாஹ்வின் ஆணை வரும்போது நீதியுடன் தீர்ப்பளிக்கப்படும். அங்கே பொய்யர்கள் நஷ்டமடைவார்கள்."/>
        <aya index="79"
            text="நீங்கள் கால்நடைகளில் சவாரி செய்யும்பொருட்டு அவற்றை உங்களுக்காக அல்லாஹ்வே படைத்தான். அவற்றிலிருந்து நீங்கள் சாப்பிடுகிறீர்கள்."/>
        <aya index="80"
            text="அவற்றில் உங்களுக்கு (வேறுபல) பலன்களும் உள்ளன. அவற்றின்மீது (சவாரி செய்து) உங்கள் உள்ளங்களிலுள்ள தேவைகளை அடைந்து கொள்வதற்காகவும் (அவற்றைப் படைத்தான்). அவற்றின்மீதும், கப்பல்களிலும் சுமந்து செல்லப்படுகிறீர்கள்."/>
        <aya index="81"
            text="அவன், தனது சான்றுகளை உங்களுக்குக் காட்டுகிறான். அல்லாஹ்வின் சான்றுகளில் எதை மறுப்பீர்கள்?"/>
        <aya index="82"
            text="இவர்கள் பூமியில் பயணித்துத் தமக்கு முன்னிருந்தோரின் முடிவு எப்படி இருந்தது என்பதைப் பார்க்க வேண்டாமா? அவர்கள் இவர்களைவிட அதிகமானவர்களாகவும், (உடல்) பலத்திலும், பூமியில் விட்டுச் சென்ற அடையாளங்களிலும் வலிமைமிக்கவர்களாகவும் இருந்தனர். அவர்கள் ஈட்டிக் கொண்டிருந்த எதுவும் அவர்களைக் காப்பாற்றவில்லை."/>
        <aya index="83"
            text="அவர்களிடம், அவர்களுக்கான தூதர்கள் தெளிவான சான்றுகளைக் கொண்டு வந்தபோது, தம்மிடமுள்ள கல்வியின் காரணத்தால் கர்வம் கொண்டனர். அவர்கள் எதைக் கேலி செய்து கொண்டிருந்தார்களோ அதுவே அவர்களைச் சுற்றி வளைத்துக் கொண்டது."/>
        <aya index="84"
            text="அவர்கள் நமது தண்டனையைக் கண்டபோது &quot;நாங்கள் அல்லாஹ்வை மட்டும் நம்பிக்கை கொள்கிறோம். அவனுக்கு நாங்கள் இணையாக்கிக் கொண்டிருந்தவற்றை மறுத்து விட்டோம்&quot; என்று கூறினார்கள்."/>
        <aya index="85"
            text="அவர்கள் நமது தண்டனையைக் கண்டபோது, அவர்களின் இறைநம்பிக்கை அவர்களுக்குப் பயனளிக்கவில்லை. இதுவே தனது அடியார்கள் விஷயத்தில் நடந்தேறிய அல்லாஹ்வின் வழிமுறை. அந்நேரத்தில் இறைமறுப்பாளர்கள் நஷ்டமடைந்தனர்."/>
    </sura>
    <sura index="41" name="">
        <aya index="1" text="ஹா, மீம்."/>
        <aya index="2"
            text="அளவிலா அருளாளன், நிகரிலா அன்பாளனிடமிருந்து (இவ்வேதம்) அருளப்பட்டுள்ளது."/>
        <aya index="3, 4"
            text="(இது) வேதம். அறிந்து கொள்ளும் சமுதாயத்திற்காக இதன் வசனங்கள் விவரிக்கப்பட்டுள்ளன. (இது) அரபு மொழியில் அமைந்த குர்ஆனாகவும், நற்செய்தி கூறுவதாகவும், எச்சரிக்கை செய்வதாகவும் உள்ளது. எனினும் அவர்களில் அதிகமானோர் புறக்கணித்து விட்டனர். எனவே அவர்கள் செவியேற்க மாட்டார்கள்."/>
        <aya index="5"
            text="&quot;நீர் எதன்பக்கம் எங்களை அழைக்கிறீரோ அதை விட்டும் எங்கள் உள்ளங்கள் திரையிடப்பட்டுள்ளன. எங்கள் காதுகளில் செவிட்டுத்தன்மை உள்ளது. எங்களுக்கும் உமக்கும் இடையே ஒரு தடுப்புள்ளது. எனவே (உமது வழியில்) நீர் செயல்படுவீராக! நாங்களும் செயல்படுகிறோம்&quot; என அவர்கள் கூறுகின்றனர்."/>
        <aya index="6"
            text="&quot;நான் உங்களைப் போன்ற மனிதனே! 'உங்களது கடவுள் ஒரே கடவுள்தான்' என்று எனக்கு இறைச்செய்தி அறிவிக்கப்படுகிறது. எனவே அவன்பக்கமே நீங்கள் உறுதியாக நின்று, அவனிடம் பாவ மன்னிப்புக் கோருங்கள்! இணை வைப்போருக்குக் கேடுதான்."/>
        <aya index="7" text="அவர்கள் ஸகாத்தைக் கொடுக்க மாட்டார்கள். அவர்களே மறுமையை மறுப்பவர்கள்."/>
        <aya index="8" text="இறைநம்பிக்கை கொண்டு, நற்செயல்கள் செய்வோருக்கு முடிவுறாத கூலி உள்ளது."/>
        <aya index="9"
            text="&quot;பூமியை இரண்டு நாட்களில் படைத்தவனை மறுத்து, அவனுக்கு இணைகளை ஏற்படுத்துகிறீர்களா? அவன்தான் அகிலங்களின் இறைவன்&quot; என்று (நபியே!) கூறுவீராக!"/>
        <aya index="10"
            text="(பூமியைப் படைத்து) அதன்மேல் உறுதியான மலைகளை எழுப்பி, அதில் அருள்வளம் புரிந்து, தேவையுடையோருக்காக அதன் உணவுகளையும் அதில் நிர்ணயித்தான். முழுமையான நான்கு நாட்களில் (இவற்றைச் செய்தான்.)"/>
        <aya index="11"
            text="பின்னர் வானத்தை, அது புகையாக இருந்த நிலையில் (படைக்க) நாடினான். அதனிடமும், பூமியிடமும் &quot;நீங்கள் கட்டுப்பட்டோ அல்லது விரும்பாமலோ வாருங்கள்!&quot; எனக் கூறினான். &quot;கட்டுப்பட்டவர்களாகவே வந்து விட்டோம்&quot; என அவையிரண்டும் கூறின."/>
        <aya index="12"
            text="இரண்டு நாட்களில் அவற்றை ஏழு வானங்களாக உருவாக்கினான். ஒவ்வொரு வானத்திற்கும் அதற்குரிய இயக்கத்தை அறிவித்தான். அருகிலுள்ள வானத்தை விளக்குகளைக் கொண்டு அலங்கரித்தோம். (அதைப்) பாதுகாக்கப்பட்டதாக ஆக்கினோம். இது மிகைத்தவனாகிய நன்கறிந்தவன் நிர்ணயித்ததாகும்."/>
        <aya index="13"
            text="அவர்கள் புறக்கணித்துவிட்டால், &quot;ஆது, ஸமூதுக்கு ஏற்பட்ட இடி முழக்கத்தைப் போன்ற ஓர் இடி முழக்கத்தை உங்களுக்கு எச்சரிக்கிறேன்&quot;என்று கூறுவீராக!"/>
        <aya index="14"
            text="&quot;அல்லாஹ்வைத் தவிர யாரையும் வணங்காதீர்கள்&quot; என்று (கூறுவதற்காக) அவர்களுக்கு முன்பும், பின்பும் அவர்களிடம் தூதர்கள் வந்தபோது, &quot;எங்கள் இறைவன் நாடியிருந்தால் வானவர்களை இறக்கியிருப்பான். நீங்கள் எதைக் கொண்டு அனுப்பப்பட்டீர்களோ அதை நாங்கள் மறுக்கக் கூடியவர்கள்&quot; என்று அவர்கள் கூறினர்."/>
        <aya index="15"
            text="ஆது சமுதாயத்தினர், நியாயமின்றிப் பூமியில் கர்வம் கொண்டனர். &quot;வலிமையில் எங்களைவிட மிகைத்தவர் யார்?&quot; என்று கேட்டனர். அவர்களைப் படைத்த அல்லாஹ்வே அவர்களைவிட வலிமையில் மிகைத்தவன் என்பதை அவர்கள் சிந்திக்கவில்லையா? அவர்கள் நமது சான்றுகளை மறுப்போராக இருந்தனர்."/>
        <aya index="16"
            text="அவர்களை இவ்வுலக வாழ்வில் இழிவான வேதனையைச் சுவைக்கச் செய்வதற்காகத் துயரமான நாட்களில் கடும் புயல் காற்றை அவர்கள்மீது அனுப்பினோம். மறுமை வேதனையோ மிக இழிவானது. அவர்கள் உதவி செய்யப்படவும் மாட்டார்கள்.453"/>
        <aya index="17"
            text="ஸமூது சமுதாயத்தினருக்கு நேர்வழி காட்டினோம். ஆனால் அவர்களோ நேர்வழியைவிட குருட்டுத்தனத்தையே நேசித்தனர். எனவே அவர்கள் செய்து கொண்டிருந்தவற்றின் காரணமாக இழிவான வேதனைக்குரிய இடிமுழக்கம் அவர்களைப் பிடித்தது."/>
        <aya index="18" text="இறைநம்பிக்கை கொண்டு, இறையச்சத்துடன் இருந்தவர்களைக் காப்பாற்றினோம்."/>
        <aya index="19"
            text="அல்லாஹ்வின் எதிரிகள் நரகத்தை நோக்கி ஒன்றுதிரட்டப்படும் நாளில் அவர்கள் அணிகளாக்கப்படுவார்கள்."/>
        <aya index="20"
            text="இறுதியில் அவர்கள் அதனையடைந்ததும், அவர்களின் செவிகளும், கண்களும், தோல்களும் அவர்கள் செய்து கொண்டிருந்தது பற்றி அவர்களுக்கு எதிராகச் சாட்சி கூறும்."/>
        <aya index="21"
            text="அவர்கள் தமது தோல்களிடம், &quot;எங்களுக்கு எதிராக ஏன் சாட்சி கூறுகிறீர்கள்?&quot; என்று கேட்பார்கள். &quot;ஒவ்வொரு பொருளையும் பேச வைத்த அல்லாஹ்வே எங்களையும் பேச வைத்தான். அவனே தொடக்கத்தில் உங்களைப் படைத்தான். அவனிடமே நீங்கள் மீண்டும் கொண்டு வரப்பட்டிருக்கிறீர்கள்&quot; என அவை பதிலளிக்கும்."/>
        <aya index="22"
            text="உங்களுக்கு எதிராக உங்கள் செவிகளும், கண்களும், தோல்களும் சாட்சி கூறாமல் இருக்க, (உங்கள் செயல்களை அவற்றிடமிருந்து) நீங்கள் மறைத்துக் கொள்ளவில்லை. எனினும் உங்களின் அதிகமான செயல்களை அல்லாஹ் அறிய மாட்டான் என்றே எண்ணியிருந்தீர்கள்.454"/>
        <aya index="23"
            text="உங்கள் இறைவனைப் பற்றி எண்ணியிருந்த உங்களின் இந்த எண்ணம்தான் உங்களை அழித்து விட்டது. எனவே நீங்கள் நஷ்டமடைந்தோரில் ஆகி விட்டீர்கள்.455"/>
        <aya index="24"
            text="அவர்கள் பொறுத்துக் கொண்டாலும் நரகமே அவர்களின் இருப்பிடமாகும். அவர்கள் (இறைவனின்) பொருத்தத்தைத் தேடினாலும் பொருந்திக் கொள்ளப்பட மாட்டார்கள்."/>
        <aya index="25"
            text="இவர்களுக்கு(த் தீய) நண்பர்களைக் சாட்டியுள்ளோம். இவர்களுக்கு முன்னுள்ளதையும், பின்னுள்ளதையும் அவர்கள் அலங்கரித்துக் காட்டினர். இவர்களுக்கு முன்சென்ற ஜின்கள், மனிதர்களின் சமுதாயத்தினருடன் சேர்த்து இவர்களுக்கு எதிராகவும் (தண்டனை பற்றிய) வாக்கு உறுதியாகி விட்டது. அவர்கள் நஷ்டமடைந்தோராகி விட்டனர்."/>
        <aya index="26"
            text="&quot;இந்தக் குர்ஆனைச் செவியேற்காதீர்கள்! அதில் கூச்சலிடுங்கள்! நீங்கள் மிகைத்துவிடலாம்&quot; என்று இறைமறுப்பாளர்கள் கூறினர்."/>
        <aya index="27"
            text="எனவே, இறைமறுப்பாளர்களுக்குக் கடும் வேதனையைச் சுவைக்கச் செய்வோம். அவர்கள் செய்து கொண்டிருந்த மோசமானவற்றையே அவர்களுக்குக் கூலியாக வழங்குவோம்."/>
        <aya index="28"
            text="இதுவே அல்லாஹ்வின் எதிரிகளுக்குரிய கூலியான நரகம். நமது சான்றுகளை அவர்கள் மறுத்துக் கொண்டிருந்ததற்குக் கூலியாக, அவர்களுக்கு அதில் நிரந்தர இருப்பிடம் உள்ளது."/>
        <aya index="29"
            text="&quot;எங்கள் இறைவனே! ஜின்கள், மனிதர்கள் ஆகியோரில் எங்களை வழிகெடுத்தோரை எங்களுக்குக் காட்டுவாயாக! அவர்கள் இழிந்தோர் ஆவதற்காக, அவர்களை எங்கள் காலடியில் போடுகிறோம்&quot; என்று இறைமறுப்பாளர்கள் கூறுவார்கள்."/>
        <aya index="30"
            text="&quot;எங்கள் இறைவன் அல்லாஹ்&quot; என்று கூறி, பின்னர் உறுதியாக நிலைத்து இருந்தோரிடம் &quot;பயப்படாதீர்கள்! கவலைப்படாதீர்கள்! உங்களுக்கு வாக்களிக்கப்பட்ட சொர்க்கத்தைக் கொண்டு நற்செய்தி பெற்றுக் கொள்ளுங்கள்&quot; என்று (கூறி) வானவர்கள் இறங்குவார்கள்.456"/>
        <aya index="31, 32"
            text="&quot;நாங்கள் இவ்வுலக வாழ்விலும், மறுமையிலும் உங்களின் உதவியாளர்கள். நீங்கள் விரும்பியவை அனைத்தும் அங்கே உங்களுக்கு உண்டு. நீங்கள் கேட்கக் கூடியவையும் அங்கே உள்ளன. (இது) மன்னிப்புமிக்கவனான நிகரிலா அன்பாளனின் விருந்தாகும்&quot; (என்றும் கூறுவார்கள்.)"/>
        <aya index="33"
            text="அல்லாஹ்வின் பக்கம் அழைத்து, நற்செயல் செய்து, &quot;நான் முஸ்லிம்களில் உள்ளவன்&quot; என்று சொன்னவரைவிட இனியவை கூறலுக்குரியவர் யார்?"/>
        <aya index="34"
            text="நன்மையும், தீமையும் சமமாகாது. மிக அழகானதைக் கொண்டு (தீமையைத்) தடுப்பீராக! அவ்வாறு செய்தால் உமக்கும், எவருக்குமிடையே பகைமை இருக்கிறதோ அவர் நெருங்கிய நண்பரைப் போல் ஆகிவிடுவார்."/>
        <aya index="35"
            text="பொறுமையாளர்களைத் தவிர வேறெவருக்கும் இது கொடுக்கப்பட மாட்டாது. பெரும் பாக்கியம் உடையவர்களைத் தவிர வேறெவருக்கும் இது கொடுக்கப்பட மாட்டாது."/>
        <aya index="36"
            text="உமக்கு ஷைத்தானிடமிருந்து ஏதேனும் குழப்பம் ஏற்பட்டால் அல்லாஹ்விடம் பாதுகாவல் தேடுவீராக! அவன் செவியேற்பவன்; நன்கறிந்தவன்."/>
        <aya index="37"
            text="இரவும், பகலும், சூரியனும், சந்திரனும் அவனது சான்றாதாரங்களில் உள்ளவையாகும். சூரியனுக்கும் சந்திரனுக்கும் ஸஜ்தா செய்யாதீர்கள்! நீங்கள் அவனையே வணங்குவோராக இருந்தால் அவற்றைப் படைத்த அல்லாஹ்வுக்கே ஸஜ்தா செய்யுங்கள்!457"/>
        <aya index="38"
            text="அவர்கள் (அவனை மறுத்து) ஆணவம் கொள்வார்களாயின், உமது இறைவனிடம் இருப்பவர்கள் இரவிலும், பகலிலும் அவனையே போற்றுகின்றனர். அவர்கள் களைப்படைய மாட்டார்கள்."/>
        <aya index="39"
            text="பூமியை வறண்டதாகக் காண்கிறீர். அதன்மீது நாம் மழையைப் பொழிவிக்கும்போது செழித்து வளர்கிறது. இது அவனது சான்றாதாரங்களில் உள்ளதாகும். அதை யார் உயிர்ப்பித்தானோ அவன் இறந்தோரையும் உயிர்ப்பிக்கக் கூடியவன். அவன் ஒவ்வொரு பொருளின்மீதும் ஆற்றலுடையவன்."/>
        <aya index="40"
            text="நமது வசனங்களைத் திரிப்போர் நம்மிடமிருந்து மறைந்துவிட முடியாது. நரகத்தில் எறியப்படுபவன் சிறந்தவனா? அல்லது மறுமை நாளில் அச்சமற்றவராக வருபவ(ர் சிறந்தவ)ரா? நீங்கள் விரும்பியதைச் செய்யுங்கள்! உங்கள் செயல்களை அவன் பார்ப்பவன்."/>
        <aya index="41"
            text="இந்த அறிவுரை தம்மிடம் வந்தபோது அதை மறுத்தவர்கள் (நரகவாதிகள்). இதுவோ கண்ணியமிக்க வேதமாகும்."/>
        <aya index="42"
            text="இதற்கு முன்னாலிருந்தோ, பின்னாலிருந்தோ அசத்தியம் வராது. (இது) புகழுக்குரிய நுண்ணறிவாளனிடமிருந்து அருளப்பட்டதாகும்."/>
        <aya index="43"
            text="(நபியே!) உமக்கு முன்னர் தூதர்களுக்குக் கூறப்பட்டதுதான் உமக்கும் கூறப்பட்டுள்ளது. உமது இறைவன் மன்னிப்புடையவன், துன்புறுத்தும் தண்டனையளிப்பவன்."/>
        <aya index="44"
            text="அரபு மொழி அல்லாத (பிறிதொரு மொழிக்) குர்ஆனாக இதை நாம் ஆக்கியிருந்தால், &quot;இதன் வசனங்கள் (அரபு மொழியில்) தெளிவுபடுத்தப்பட்டிருக்க வேண்டாமா? (வேதம்) அரபு அல்லாத மொழியும், (இந்நபி) அரபியருமா?&quot; எனக் கேட்டிருப்பார்கள். &quot;இறைநம்பிக்கை கொண்டோருக்கு இது நேர்வழியாகவும், நிவாரணமாகவும் உள்ளது&quot; என்று கூறுவீராக! இறைநம்பிக்கை கொள்ளாதவர்களின் காதுகளில் செவிட்டுத்தன்மையுள்ளது. இதில் அவர்கள் குருட்டுத்தனமாக உள்ளனர். அவர்கள் தொலைதூரத்திலிருந்து அழைக்கப்படு(வதைப் போன்று இருக்)கின்றனர்."/>
        <aya index="45"
            text="மூஸாவுக்கு வேதத்தைக் கொடுத்தோம். அதில் கருத்து வேறுபாடு கொள்ளப்பட்டது. உமது இறைவனின் வாக்கு முந்தியிருக்காவிட்டால் அவர்களுக்கிடையே தீர்ப்பளிக்கப்பட்டிருக்கும். இதைப் பற்றி அவர்கள் கடும் சந்தேகத்தில் உள்ளனர்."/>
        <aya index="46"
            text="யார் நற்செயல் செய்கிறோரோ அது அவருக்கே (நன்மையாகும்). யார் தீமை செய்கிறோரோ (அது) அவருக்கே எதிரானது. அடியார்களுக்கு உமது இறைவன் சிறிதும் அநியாயம் செய்பவனல்ல!"/>
        <aya index="47"
            text="உலக அழிவு நேரத்தைப் பற்றிய அறிவு அவனிடமே திருப்பப்படும். கனிகள், பாளைகளிலிருந்து வெளிப்படுவதும், எந்தப் பெண்ணும் கருவுறுவதும், பிரசவிப்பதும் அவனுக்குத் தெரியாமல் இல்லை. &quot;எனக்கு இணையாக்கப்பட்டவை எங்கே?&quot; என்று அவர்களை அவன் அழைக்கும் நாளில் &quot;எங்களில் சாட்சியளிப்பவர் யாருமில்லை என்பதை உன்னிடம் அறிவித்து விடுகிறோம்&quot; என்று கூறுவார்கள்."/>
        <aya index="48"
            text="இதற்கு முன்னர் அவர்கள் அழைத்துக் கொண்டிருந்தவை அவர்களை விட்டு மறைந்துவிடும். தங்களுக்குப் புகலிடம் எதுவுமில்லை என்பதை அறிந்து கொள்வார்கள்."/>
        <aya index="49"
            text="செல்வத்தை(க் கேட்டு) இறைஞ்சுவதில் மனிதன் களைப்படைவதில்லை. அவனுக்குத் துன்பம் ஏற்பட்டாலோ நம்பிக்கையிழந்து, விரக்தியடைந்து விடுகிறான்."/>
        <aya index="50"
            text="அவனுக்கு ஏற்பட்ட துன்பத்திற்குப் பின், நமது அருளைச் சுவைக்கச் செய்தால் &quot;இது எனக்குரியது. உலகம் அழியும் நேரம் ஏற்படும் என்று நான் எண்ணவில்லை. நான் என் இறைவனிடம் மீண்டும் கொண்டு செல்லப்பட்டாலும் அவனிடம் எனக்கு நன்மையே உண்டு!&quot; எனக் கூறுகிறான். ஆனால், இறைமறுப்பாளர்களுக்கு அவர்கள் செய்ததை நாம் அறிவிப்போம். அவர்களுக்குக் கடும் வேதனையைச் சுவைக்கச் செய்வோம்."/>
        <aya index="51"
            text="நாம் மனிதனுக்கு அருள்புரிந்தால் அவன் புறக்கணித்துத் தூரமாகி விடுகின்றான். அவனுக்குத் துன்பம் ஏற்பட்டாலோ நெடுநேரம் இறைஞ்சுகிறான்."/>
        <aya index="52"
            text="&quot;இது அல்லாஹ்விடமிருந்து வந்திருந்து, பின்னர் இதை நீங்கள் மறுத்தால் (அத்தகைய) பெரும் பிளவில் இருப்பவனைவிட மிக வழிகெட்டவன் யார் என்பதை நீங்கள் சிந்தித்தீர்களா?&quot; என்று (நபியே!) கேட்பீராக!"/>
        <aya index="53"
            text="இது உண்மையானதுதான் என்பது அவர்களுக்குத் தெளிவாவதற்காக (உலகின்) பல பாகங்களிலும், அவர்களுக்குள்ளேயும் நமது சான்றுகளை அவர்களுக்குக் காட்டுவோம். உமது இறைவன் ஒவ்வொரு பொருளுக்கும் சாட்சியாளனாக இருக்கிறான் என்பது போதுமானதாக இல்லையா?"/>
        <aya index="54"
            text="தமது இறைவனைச் சந்திப்பதில் அவர்கள் சந்தேகத்தில் உள்ளனர் என்பதை அறிந்து கொள்வீராக! அவன் ஒவ்வொரு பொருளையும் சூழ்ந்தறிபவன் என்பதையும் அறிந்து கொள்வீராக!"/>
    </sura>
    <sura index="42" name="">
        <aya index="1" text="ஹா, மீம்."/>
        <aya index="2" text="ஐன், ஸீன், காஃப்"/>
        <aya index="3"
            text="(நபியே!) உமக்கும், உமக்கு முன்னிருந்தோருக்கும் மிகைத்தவனும், நுண்ணறிவாளனுமான அல்லாஹ் இவ்வாறே இறைச்செய்தி அறிவிக்கிறான்."/>
        <aya index="4"
            text="வானங்களில் இருப்பவையும், பூமியில் இருப்பவையும் அவனுக்கே உரியவையாகும். அவன் உயர்ந்தவன்; மகத்தானவன்."/>
        <aya index="5"
            text="(மனிதர் செய்யும் பாவங்களால்) வானங்கள், அவற்றின் மேலிருந்து வெடித்துவிட முனைகின்றன. வானவர்கள் தமது இறைவனின் புகழைக் கொண்டு போற்றி, பூமியில் உள்ளோருக்காகப் பாவ மன்னிப்புக் கோருகின்றனர். அல்லாஹ்வே மன்னிப்புமிக்கவன்; நிகரிலா அன்பாளன் என்பதை அறிந்து கொள்ளுங்கள்!"/>
        <aya index="6"
            text="தன்னையன்றி வேறு பாதுகாவலர்களை ஏற்படுத்திக் கொண்டோரை அல்லாஹ் கண்காணிக்கின்றான். (நபியே!) நீர் அவர்களுக்குப் பொறுப்பாளராக இல்லை."/>
        <aya index="7"
            text="(நபியே!) நீர் ஊர்களின் தாயா(ன மக்காவில் வசிப்போ)ரையும், அதைச் சுற்றியுள்ளோரையும் எச்சரிப்பதற்காகவும், சந்தேகமே இல்லாத ஒன்றுதிரட்டப்படும் நாள் குறித்து எச்சரிப்பதற்காகவும் இவ்வாறே அரபு மொழியில் அமைந்த குர்ஆனாக (இதை) உமக்கு அறிவித்துள்ளோம். (அந்நாளில்) ஒருசாரார் சொர்க்கத்திலும், மற்றொரு சாரார் நரகத்திலும் இருப்பார்கள்."/>
        <aya index="8"
            text="அல்லாஹ் நாடியிருந்தால் அவர்களை ஒரே சமுதாயமாக ஆக்கியிருப்பான். எனினும், தான் நாடியோரைத் தன் அருளில் நுழைவிக்கிறான். அநியாயக்காரர்களுக்கு எந்தப் பாதுகாவலரும் உதவியாளரும் யாருமில்லை."/>
        <aya index="9"
            text="அவனல்லாத (வேறு) பாதுகாவலர்களை எடுத்துக் கொண்டனரா? அல்லாஹ்வே பாதுகாவலன். அவனே இறந்தோரை உயிர்ப்பிக்கின்றான். அவன் ஒவ்வொரு பொருளின்மீதும் ஆற்றலுடையவன்."/>
        <aya index="10"
            text="&quot;நீங்கள் எந்த விஷயத்தில் கருத்து வேறுபாடு கொண்டிருக்கிறீர்களோ அதன் முடிவு அல்லாஹ்விடமே உள்ளது. அந்த அல்லாஹ்வே என் இறைவன். அவன்மீதே நான் நம்பிக்கை வைத்து, அவனிடமே மீள்கிறேன்&quot; (என்று நபியே! கூறுவீராக!)"/>
        <aya index="11"
            text="(அவனே) வானங்களையும், பூமியையும் முன்மாதிரியின்றிப் படைத்தவன். உங்களிலிருந்தே உங்களுக்கு இணைகளையும், கால்நடைகளிலிருந்து (அவற்றிற்குரிய) இணைகளையும் படைத்தான். உங்களைப் பூமியில் பரவச் செய்கிறான். அவனைப் போன்று எதுவுமில்லை. அவன் செவியுறுபவன்; பார்ப்பவன்."/>
        <aya index="12"
            text="வானங்கள், பூமியின் சாவிகள் அவனுக்கே உரியவையாகும். அவன், தான் நாடியோருக்கு வாழ்வாதாரத்தை வாரி வழங்குகிறான்; அளவுடனும் கொடுக்கிறான். அவன் ஒவ்வொரு பொருளையும் நன்கறிந்தவன்."/>
        <aya index="13"
            text="நூஹுக்கு அவன் எதை அறிவுறுத்தினானோ அதையே உங்களுக்கும் மார்க்கமாக்கியுள்ளான். (நபியே!) உமக்கு நாம் இறைச் செய்தியாக அறிவித்ததும், இப்றாஹீம், மூஸா, ஈஸா ஆகியோருக்கு அறிவுறுத்தியதும் &quot;மார்க்கத்தை நிலை நிறுத்துங்கள்! அதில் பிரிந்து விடாதீர்கள்!&quot; என்பதுதான். எதை நோக்கி நீர் இணைவைப்போரை அழைக்கிறீரோ அது அவர்களுக்குப் பாரமாகத் தெரிகிறது. அல்லாஹ், தான் நாடியோரைத் தன் பக்கம் தேர்ந்தெடுக்கிறான். தன்னிடம் மீள்வோருக்கு அவன் நேர்வழி காட்டுகிறான்.458"/>
        <aya index="14"
            text="தம்மிடம் (வேத) அறிவு வந்தபின்னும் தமக்கிடையே உள்ள பொறாமையின் காரணமாகவே பிளவுபட்டனர். குறிப்பிட்ட தவணைவரை உமது இறைவனின் வாக்கு முந்தியிருக்கா விட்டால் அவர்களுக்கிடையே தீர்ப்பளிக்கப்பட்டிருக்கும். அவர்களுக்குப் பின்னர், அவ்வேதத்திற்கு வாரிசாக்கப்பட்டோர் அதைப் பற்றிக் கடும் சந்தேகத்தில் உள்ளனர்."/>
        <aya index="15"
            text="(நபியே!) இ(ம்மார்க்கத்)தை நோக்கி அழைப்பீராக! உமக்கு ஆணையிடப்பட்டவாறு உறுதியாக இருப்பீராக! அவர்களின் சுய விருப்பங்களைப் பின்பற்றாதீர்! &quot;அல்லாஹ் அருளிய வேதத்தை நம்பினேன். உங்களுக்கிடையே நீதி வழங்குமாறு ஏவப்பட்டுள்ளேன். எங்களின் இறைவனும், உங்களின் இறைவனும் அல்லாஹ்வே! எங்களுக்கு எங்கள் செயல்கள்! உங்களுக்கு உங்கள் செயல்கள்! எங்களுக்கும், உங்களுக்கும் இடையே எந்தத் தர்க்கமும் வேண்டாம். அல்லாஹ்வே நம்மை ஒன்றுதிரட்டுவான். அவனிடமே மீளுதல் உள்ளது&quot; என்று கூறுவீராக!"/>
        <aya index="16"
            text="அல்லாஹ்வின் அழைப்புக்குப் பதிலளிக்கப்பட்டு (இஸ்லாத்தை ஏற்ற) பின், அவனைப் பற்றித் தர்க்கம் செய்வோரின் தர்க்கம் அவர்களின் இறைவனிடம் வீணாகக் கூடியதே! அவர்கள்மீது கோபமும், அவர்களுக்குக் கடும் வேதனையும் உண்டு."/>
        <aya index="17"
            text="உண்மையைக் கொண்டுள்ள இவ்வேதத்தையும், தராசையும் அல்லாஹ்வே இறக்கி வைத்தான். உலகம் அழியும் நேரம் சமீபத்தில் இருக்கலாம் என்பதை (நபியே!) உமக்கு எது அறிவிக்கும்?"/>
        <aya index="18"
            text="அ(ந்த நேரத்)தை நம்பாதோர் அதை அவசரமாகத் தேடுகின்றனர். ஆனால், இறைநம்பிக்கை கொண்டோர் அதைக் குறித்து அஞ்சுகின்றனர். அவர்கள், அது உண்மை என்பதை அறிவார்கள். அறிந்து கொள்ளுங்கள்! உலகம் அழியும் நேரத்தைக் குறித்துச் சந்தேகத்தில் இருப்பவர்கள் தூரமான வழிகேட்டிலேயே உள்ளனர்."/>
        <aya index="19"
            text="அல்லாஹ், தனது அடியார்கள்மீது அன்புமிக்கவன். தான் நாடியோருக்கு அவன் வாழ்வாதாரத்தை வழங்குகிறான். அவன் வலிமைமிக்கவன்; மிகைத்தவன்."/>
        <aya index="20"
            text="யார் மறுமையின் விளைச்சலை விரும்புகிறாரோ அவருக்கு, அவரது விளைச்சலை நாம் அதிகப்படுத்துவோம். யார் இவ்வுலக விளைச்சலை விரும்புகிறாரோ அவருக்கு அதிலிருந்து வழங்குவோம். அவருக்கு மறுமையில் எந்தப் பாக்கியமும் இல்லை."/>
        <aya index="21"
            text="அல்லாஹ் அனுமதிக்காததை மார்க்கத்தில் சட்டமாக்கும் இணைக் கடவுள்கள் அவர்களுக்கு உள்ளனரா? (மறுமையின்) தீர்ப்பு பற்றிய வாக்கு இல்லையேல் அவர்களுக்கிடையே (இவ்வுலகிலேயே) தீர்ப்பளிக்கப்பட்டிருக்கும். அநியாயக்காரர்களுக்குத் துன்புறுத்தும் வேதனை உள்ளது."/>
        <aya index="22"
            text="அநியாயக்காரர்கள், தாம் செய்தவற்றின் விளைவாக அச்சத்திலிருப்பதைக் காண்பீர். அதுவோ அவர்களுக்கு நிகழ்ந்தே தீரும். இறைநம்பிக்கை கொண்டு, நற்செயல்கள் செய்தோர் சொர்க்கப் பூஞ்சோலைகளில் இருப்பார்கள். அவர்கள் விரும்பியவை எல்லாம் அவர்களின் இறைவனிடம் அவர்களுக்குண்டு. இதுவே பெரும் அருளாகும்."/>
        <aya index="23"
            text="இறைநம்பிக்கை கொண்டு நற்செயல்கள் செய்த தன் அடியார்களுக்கு அல்லாஹ் நற்செய்தியாகக் கூறுவது இதைத்தான். (நபியே!) &quot;உறவினர்களுக்கிடையில் பாசத்தைத் தவிர (வேறு) எந்தக் கூலியையும் இதற்காக உங்களிடம் நான் கேட்கவில்லை&quot; என்று கூறுவீராக! நன்மையைச் செய்பவருக்கு அதில் நன்மையை அதிகரிப்போம். அல்லாஹ் மன்னிப்புமிக்கவன்; நன்றி பாராட்டுபவன்.459"/>
        <aya index="24"
            text="&quot;இவர் அல்லாஹ்வின்மீது பொய்யைப் புனைந்துரைத்தார்&quot; என அவர்கள் கூறுகிறார்களா? அல்லாஹ் நாடினால் உமது உள்ளத்தின்மீது முத்திரையிட்டிருப்பான். அல்லாஹ்வோ, பொய்யை அழித்து தனது ஆணைகளைக் கொண்டு உண்மையை உறுதிப்படுத்துகிறான். அவன் உள்ளங்களில் உள்ளவற்றை நன்கறிந்தவன்."/>
        <aya index="25"
            text="அவனே தனது அடியார்களின் பாவ மன்னிப்புக் கோரிக்கையை ஏற்கிறான். தீமைகளை மன்னிக்கிறான். நீங்கள் செய்பவற்றையும் அறிகிறான்.460"/>
        <aya index="26"
            text="இறைநம்பிக்கை கொண்டு, நற்செயல்கள் செய்வோரின் பிரார்த்தனையை ஏற்கிறான். அவர்களுக்குத் தனது அருளை அதிகரிக்கிறான். இறைமறுப்பாளர்களுக்குக் கடும் வேதனை இருக்கிறது."/>
        <aya index="27"
            text="அல்லாஹ் தனது அடியார்களுக்கு வாழ்வாதாரத்தை வாரிவழங்கினால் அவர்கள் பூமியில் அநியாயம் செய்திருப்பார்கள். எனினும் தான் நாடியவாறு அளவின்படியே இறக்கி வைக்கிறான். அவன் தனது அடியார்களை நன்கறிந்தவன்; பார்ப்பவன்."/>
        <aya index="28"
            text="அவர்கள் விரக்தியுற்ற பின் அவனே மழையைப் பொழிவித்துத் தனது கருணையைப் பரவலாக்குகிறான். அவன் பாதுகாவலன்; புகழுக்குரியவன்."/>
        <aya index="29"
            text="வானங்களையும், பூமியையும் படைத்திருப்பதும், அவ்விரண்டிலும் உயிரினங்களைப் பரவச் செய்திருப்பதும் அவனது சான்றாதாரங்களில் உள்ளதாகும். தான் நாடும்போது அவர்களை ஒன்றுதிரட்டுவதற்கும் ஆற்றலுடையவன்."/>
        <aya index="30"
            text="உங்களுக்கு எந்தத் துன்பம் நேர்ந்தாலும் (அது) உங்களது கைகள் செய்த (தீ)வினைகளால் ஏற்பட்டதாகும். அவன் பெரும்பாலானவற்றை மன்னித்து விடுகிறான்."/>
        <aya index="31"
            text="நீங்கள் பூமியில் (அவனிடமிருந்து) தப்பிப்போர் அல்ல. உங்களுக்கு அல்லாஹ்வையன்றி எந்தப் பாதுகாவலரும், உதவியாளரும் இல்லை."/>
        <aya index="32"
            text="கடலில் பயணிக்கும் மலைக்குன்றுகளைப் போன்ற கப்பல்களும் அவனது சான்றுகளில் உள்ளவையாகும்."/>
        <aya index="33"
            text="அவன் நாடினால் காற்றை நிறுத்தி விடுவான். அப்போது அவை அதன் மேற்பரப்பில் அசைவற்றதாக நின்றுவிடும். நன்றி செலுத்தும் ஒவ்வொரு பொறுமையாளருக்கும் இதில் சான்றுகள் உள்ளன."/>
        <aya index="34"
            text="அல்லது அவர்கள் செய்த (தீய)வற்றின் காரணமாக அவைகளை அழித்திருப்பான். ஆயினும் அவன் பெரும்பாலானவற்றை மன்னித்து விடுகிறான்."/>
        <aya index="35"
            text="நமது வசனங்களில் வீண் விதண்டாவாதம் புரிவோர் தப்பிச் செல்வதற்கு இடம் எதுவுமில்லை என்பதை (அந்நேரம்) அறிந்து கொள்வார்கள்."/>
        <aya index="36"
            text="உங்களுக்கு வழங்கப்பட்ட எப்பொருளாயினும் அது இவ்வுலக வாழ்வின் (அற்ப) வசதியே! இறைநம்பிக்கை கொண்டு, தமது இறைவனையே சார்ந்திருப்போருக்கு அல்லாஹ்விடம் இருப்பதுதான் மிகச் சிறந்ததும், நிலையானதுமாகும்."/>
        <aya index="37"
            text="அவர்கள் பெரும்பாவங்களையும், மானக்கேடானவற்றையும் விட்டு விலகிக் கொள்வார்கள். அவர்களுக்குக் கோபம் ஏற்படும்போது மன்னிப்பார்கள்."/>
        <aya index="38"
            text="அவர்கள் தமது இறைவனின் ஆணைகளுக்குக் கட்டுப்பட்டுத் தொழுகையை நிலைநிறுத்துவார்கள். தமது காரியங்களில் தமக்குள் ஆலோசிப்பார்கள். நாம் அவர்களுக்கு வழங்கியதிலிருந்து செலவிடுவார்கள்."/>
        <aya index="39"
            text="(பிறரால்) தமக்கு அநீதி இழைக்கப்பட்டால் (நேர்மையான முறையில்) பழிதீர்த்துக் கொள்வார்கள்."/>
        <aya index="40"
            text="தீமைக்குரிய தண்டனை அதுபோன்ற தீமையே ஆகும். மன்னித்து இணக்கமாகச் செல்பவருக்கு, அல்லாஹ்விடம் அவருக்கான கூலி உண்டு. அநியாயக்காரர்களை அவன் நேசிக்க மாட்டான்."/>
        <aya index="41"
            text="தமக்கு அநீதி இழைக்கப்பட்ட பின் யார் பழிதீர்த்துக் கொள்கிறார்களோ அவர்களுக்கு எதிராக(க் குற்றம் காண) எந்த வழியும் இல்லை."/>
        <aya index="42"
            text="மக்களுக்கு அநியாயம் செய்து, பூமியில் நியாயமின்றி வரம்புமீறுவோருக்கு எதிராகவே (குற்றம் காண) வழி உண்டு. அவர்களுக்கே துன்புறுத்தும் வேதனை உள்ளது."/>
        <aya index="43"
            text="யாரேனும் பொறுத்துக் கொண்டு மன்னித்தால் அது உறுதியான செயல்களில் உள்ளதாகும்."/>
        <aya index="44"
            text="யாரை அல்லாஹ் வழிகேட்டில் விட்டு விடுகிறானோ அதன் பின்னர் அவனுக்குப் பாதுகாவலர் யாருமில்லை. அநியாயக்காரர்கள் வேதனையைக் காணும் சமயத்தில் &quot;மீண்டு செல்ல ஏதேனும் வழியிருக்கிறதா?&quot; என்று கேட்பதை நீர் காண்பீர்."/>
        <aya index="45"
            text="இழிவின் காரணமாகப் பணிந்து, கடைக்கண்ணால் பார்ப்பவர்களாக அவர்கள் நரகத்திற்குக் கொண்டு வரப்படுவதைக் காண்பீர். &quot;நஷ்டமடைந்தோர் யாரெனில், தமக்கும் தம் குடும்பத்தினருக்கும் மறுமை நாளில் நஷ்டத்தை ஏற்படுத்தியவர்களே!&quot; என்று இறைநம்பிக்கை கொண்டோர் கூறுவர். அறிந்து கொள்ளுங்கள்! அநியாயக்காரர்கள் நிலையான வேதனையில் இருப்பார்கள்."/>
        <aya index="46"
            text="அவர்களுக்கு அல்லாஹ்வையன்றி உதவி செய்யும் பாதுகாவலர்கள் யாருமில்லை. யாரை அல்லாஹ் வழிகேட்டில் விட்டுவிடுகிறானோ அவருக்கு வழியேதும் இல்லை."/>
        <aya index="47"
            text="அல்லாஹ்விடமிருந்து எவராலும் தடுக்கமுடியாத நாள் வருவதற்கு முன் உங்கள் இறைவனுக்குப் பதிலளியுங்கள்! அந்நாளில் உங்களுக்கு எந்தப் பாதுகாப்பிடமும் இல்லை. நீங்கள் மறுக்கவும் முடியாது."/>
        <aya index="48"
            text="(நபியே!) அவர்கள் புறக்கணித்தால், உம்மை அவர்களுக்குப் பாதுகாவலராக நாம் அனுப்பவில்லை. எடுத்துச் சொல்வதைத் தவிர உம்மீது (வேறு) எதுவுமில்லை. மனிதனுக்கு நமது அருளைச் சுவைக்கச் செய்தால் அதற்காக மகிழ்ச்சியடைகிறான். அவர்கள் கைகள் செய்தவற்றால் அவர்களுக்குத் துன்பம் ஏற்பட்டால் மனிதன் மிகவும் நன்றி கெட்டவனாகி விடுகிறான்."/>
        <aya index="49, 50"
            text="வானங்கள், பூமியின் ஆட்சி அல்லாஹ்வுக்கே உரியது. அவன், தான் நாடியதைப் படைக்கிறான். தான் நாடியோருக்குப் பெண் (பிள்ளை)களைக் கொடுக்கிறான். தான் நாடியோருக்கு ஆண் (பிள்ளை)களைக் கொடுக்கிறான். அல்லது ஆண் (பிள்ளை)களையும், பெண் (பிள்ளை)களையும் சேர்த்தே கொடுக்கிறான். தான் நாடியோரை மலடாகவும் ஆக்கி விடுகிறான். அவன் நன்கறிந்தவன்; ஆற்றல் மிக்கவன்."/>
        <aya index="51"
            text="வஹீ மூலமோ அல்லது திரைக்கு அப்பாலிருந்தோ அல்லது ஒரு தூதரை அனுப்பியோ அல்லாமல் எந்த மனிதருடனும் அல்லாஹ் பேசுவதில்லை. அவன் நாடியதை அவனது அனுமதியுடன் அத்தூதர் அறிவிப்பார். அவன் உயர்ந்தவன்; நுண்ணறிவாளன்."/>
        <aya index="52"
            text="(நபியே!) நமது கட்டளையாகிய இறைச்செய்தியை இவ்வாறே உமக்கு அறிவித்தோம். நீர் வேதம் என்றால் என்ன, இறைநம்பிக்கை என்றால் என்ன என்பதை அறிபவராக இருக்கவில்லை. எனினும் இ(வ்வேதத்)தை நாம் ஒளியாக ஆக்கி, இதன்மூலம் நமது அடியார்களில் நாம் நாடியோரை நேர்வழியில் செலுத்துகிறோம். நீர் நேரான பாதைக்கு வழிகாட்டுகிறீர்."/>
        <aya index="53"
            text="(அது) அல்லாஹ்வின் வழி. வானங்களில் இருப்பவையும், பூமியில் இருப்பவையும் அவனுக்கே உரியன. செயல்கள் அனைத்தும் அல்லாஹ்விடமே மீள்கின்றன என்பதை அறிந்து கொள்ளுங்கள்!"/>
    </sura>
    <sura index="43" name="">
        <aya index="1" text="ஹா, மீம்."/>
        <aya index="2" text="தெளிவான இவ்வேதத்தின்மீது சத்தியமாக!"/>
        <aya index="3"
            text="நீங்கள் விளங்கிக் கொள்வதற்காக அரபு மொழியில் அமைந்த குர்ஆனாக இதை ஆக்கியுள்ளோம்."/>
        <aya index="4"
            text="இது நம்மிடமுள்ள மூலப் பதிவேட்டில் உள்ளது. (இது) உயர்ந்தது; ஞானம் நிறைந்தது."/>
        <aya index="5"
            text="நீங்கள் வரம்புமீறும் சமுதாயமாக இருப்பதால் உங்களை விட்டும் இந்த அறிவுரையை நாம் நிறுத்திவிடுவோமா?"/>
        <aya index="6" text="முன்சென்றோருக்கு எத்தனையோ நபிமார்களை நாம் அனுப்பி இருக்கிறோம்."/>
        <aya index="7" text="அவர்களிடம் எந்த நபி வந்தாலும் அவரைக் கேலி செய்வோராகவே இருந்தனர்."/>
        <aya index="8"
            text="இவர்களைவிட மிகவும் வலிமை வாய்ந்தவர்களை அழித்துள்ளோம். முன்னிருந்தோரின் உதாரணம் சென்றுவிட்டது."/>
        <aya index="9"
            text="&quot;வானங்களையும் பூமியையும் படைத்தவன் யார்?&quot; என்று அவர்களிடம் நீர் கேட்டால் &quot;நன்கறிந்தவனான மிகைத்தவனே அவற்றைப் படைத்தான்&quot; என்றுதான் அவர்கள் கூறுவார்கள்."/>
        <aya index="10"
            text="அவனே பூமியை உங்களுக்குத் தொட்டிலாக ஆக்கினான். நீங்கள் வழியறிந்து கொள்வதற்காக அதில் உங்களுக்குப் பாதைகளையும் ஏற்படுத்தினான்."/>
        <aya index="11"
            text="அவனே வானிலிருந்து அளவுடன் மழையைப் பொழிவிக்கிறான். இறந்த பூமியை அதன் மூலம் உயிர்ப்பிக்கிறோம். இவ்வாறே நீங்கள் (உயிர்ப்பித்து) வெளிப்படுத்தப்படுவீர்கள்."/>
        <aya index="12"
            text="அவனே அனைத்து ஜோடிகளையும் படைத்தான். நீங்கள் சவாரி செய்யும் கப்பல்களையும், கால்நடைகளையும் உங்களுக்காக உண்டாக்கினான்."/>
        <aya index="13, 14"
            text="அவற்றின் முதுகில் நீங்கள் ஏறிச் செல்வதற்காகவும், பின்னர் அவற்றில் நீங்கள் அமர்ந்ததும் உங்கள் இறைவனின் அருளை நினைவு கூர்ந்து, &quot;நாங்கள் இதற்குச் சக்தியற்றவர்களாக இருந்த நிலையில் எங்களுக்கு இதை வசப்படுத்தியவன் தூயவன். நாங்கள் எங்கள் இறைவனிடமே மீண்டு செல்லக்கூடியவர்கள்&quot; என்று நீங்கள் கூறுவதற்காவும் (அவற்றைப் படைத்தான்.)461"/>
        <aya index="15"
            text="அவனது அடியார்களில் சிலரை அவனுக்கு(ப் பிள்ளையென்று கூறி அவனது) அங்கமாக ஆக்கி விட்டனர். மனிதன் பகிரங்கமான நன்றி கெட்டவன்."/>
        <aya index="16"
            text="தான் படைத்ததில் பெண்மக்களை எடுத்துக் கொண்டு, உங்களுக்காக ஆண்மக்களைத் தேர்ந்தெடுத்து விட்டானா?"/>
        <aya index="17"
            text="அளவிலா அருளாளனுக்கு அவர்கள் எடுத்துக்காட்டாகக் கூறிய (பெண் குழந்தையான)து அவர்களில் ஒருவனுக்கு நற்செய்தியாகக் கூறப்பட்டால் அவன் துக்கமடைந்து, அவனது முகம் கருத்துப் போய்விடுகிறது."/>
        <aya index="18"
            text="நகைகளில் வளர்க்கப்பட்டு, வாதத்தில் தெளிவாக எடுத்துரைக்க முடியாதவர்களையா (இறைவனுக்கு இணையாக்குகின்றனர்)?"/>
        <aya index="19"
            text="அளவிலா அருளாளனின் அடியார்களான வானவர்களை இவர்கள் பெண்கள் என ஆக்குகின்றனர். அவர்கள் படைக்கப்படுவதை இவர்கள் பார்த்தார்களா? இவர்கள் கூறுவது பதிவு செய்யப்படும். மேலும் அவர்கள் விசாரிக்கப்படுவார்கள்."/>
        <aya index="20"
            text="&quot;அளவிலா அருளாளன் நாடியிருந்தால் நாங்கள் இவர்களை வணங்கியிருக்க மாட்டோம்&quot; எனக் கூறுகின்றனர். இதைப் பற்றி அவர்களுக்கு எவ்வித அறிவும் இல்லை. அவர்கள் பொய்யுரைப்போர் தவிர வேறில்லை."/>
        <aya index="21"
            text="இதற்கு முன் அவர்களுக்கு வேதத்தை நாம் வழங்கி, அவர்கள் அதை பற்றிப் பிடித்துக் கொண்டார்களா?"/>
        <aya index="22"
            text="அப்படியல்ல! &quot;எங்களின் முன்னோரை ஒரு வழிமுறையில் கண்டோம். அவர்களின் அடிச்சுவடுகளின்மீதே வழிநடக்கிறோம்&quot; என்றே அவர்கள் கூறுகின்றனர்."/>
        <aya index="23"
            text="(நபியே!) இவ்வாறே உமக்கு முன்னர் நாம் எந்த ஊருக்கு எச்சரிக்கையாளரை அனுப்பினாலும், அங்குள்ள சுகவாசிகள் &quot;நாங்கள் எங்கள் முன்னோரை ஒரு வழிமுறையில் கண்டோம். அவர்களின் அடிச்சுவடுகளில் நாங்கள் பின்பற்றிச் செல்வோர்&quot; என்றே கூறினார்கள்."/>
        <aya index="24"
            text="&quot;உங்கள் முன்னோரை எதில் கண்டீர்களோ அதைவிடச் சிறந்த வழியை நான் உங்களிடம் கொண்டு வந்தாலுமா?&quot; என்று (அத்தூதர்) கேட்டார். &quot;நீங்கள் எதைக் கொண்டு அனுப்பப்பட்டீர்களோ அதை நாங்கள் மறுக்கக் கூடியவர்கள்&quot; என்று அவர்கள் கூறினர்."/>
        <aya index="25"
            text="எனவே அவர்களை நாம் தண்டித்தோம். பொய்யெனக் கூறியோரின் முடிவு எப்படி ஆனது என்பதைக் கவனிப்பீராக!"/>
        <aya index="26, 27"
            text="&quot;என்னைப் படைத்தவனையன்றி நீங்கள் வணங்குவனவற்றை விட்டும் விலகிக் கொண்டேன். அவனே எனக்கு நேர்வழி காட்டுவான்&quot; என்று இப்ராஹீம் தமது தந்தையிடமும், சமுதாயத்தினரிடமும் கூறியதை நினைவு கூர்வீராக!"/>
        <aya index="28"
            text="அவரது தலைமுறையினர் (இறைவனை நோக்கி) மீள வேண்டும் என்பதற்காக அவர்களிடம் இதை நிலைத்து நிற்கும் கொள்கையாக ஆக்கி வைத்தான்."/>
        <aya index="29"
            text="எனினும், அவர்களிடம் உண்மையும், தெளிவுபடுத்தும் தூதரும் வரும்வரை அவர்களையும், அவர்களின் முன்னோரையும் இன்பம் அனுபவிக்கச் செய்தேன்."/>
        <aya index="30"
            text="உண்மை அவர்களிடம் வந்தபோது &quot;இது சூனியம். நாங்கள் இதை மறுப்போரே&quot; என அவர்கள் கூறினர்."/>
        <aya index="31"
            text="&quot;இவ்விரண்டு ஊர்களிலுள்ள யாரேனும் ஒரு பெரிய மனிதருக்கு இந்தக் குர்ஆன் அருளப்பட்டிருக்க வேண்டாமா?&quot; என அவர்கள் கேட்கின்றனர்."/>
        <aya index="32"
            text="உமது இறைவனின் அருளை இவர்களா பங்கீடு செய்கிறார்கள்? இவ்வுலக வாழ்வில் அவர்களுக்குரிய வாழ்வாதாரத்தை அவர்களிடையே நாமே பங்கீடு செய்கிறோம். அவர்களில் ஒருசிலர், வேறுசிலரைப் பணியாளராக ஆக்கிக் கொள்ள வேண்டும் என்பதற்காகச் சிலரை, மற்ற சிலரைவிடத் தகுதிகளால் உயர்த்துகிறோம். உமது இறைவனின் அருள், அவர்கள் சேகரிப்பதைவிட மிகச் சிறந்தது."/>
        <aya index="33, 34, 35"
            text="மனிதர்கள் (அனைவரும் இறைவனை மறுக்கும்) ஒரே சமுதாயமாக மாறி விடுவார்கள் என்பது இல்லையெனில், அளவிலா அருளாளனை மறுப்போரின் வீட்டுக் கூரைகளையும், அதன்மீது அவர்கள் ஏறிச் செல்லும் படிக்கட்டுகளையும், வீட்டு வாசல்களையும், அவர்கள் சாய்ந்து கொண்டிருக்கும் கட்டில்களையும் வெள்ளியாலும், தங்கத்தாலும் ஆக்கியிருப்போம். இவை அனைத்தும் இவ்வுலக வாழ்வின் அற்ப இன்பத்தைத் தவிர வேறில்லை. உமது இறைவனிடம் இருக்கும் மறுமையோ இறையச்சமுடையோருக்கு உரியதாகும்.462"/>
        <aya index="36"
            text="அளவிலா அருளாளனின் அறிவுரையைப் புறக்கணிப்பவருக்காக ஒரு ஷைத்தானை ஏற்படுத்துவோம். அவன் அவருக்கு நண்பனாகி விடுவான்."/>
        <aya index="37"
            text="(ஷைத்தான்களான) அவர்கள் நேர்வழியை விட்டும் இவர்களைத் தடுக்கின்றனர். இவர்களோ தாம் நேர்வழியில் நடப்பதாக நினைக்கின்றனர்."/>
        <aya index="38"
            text="இறுதியாக, அவன் நம்மிடம் வரும்போது &quot;எனக்கும், உனக்குமிடையே கிழக்குத் திசைக்கும், மேற்குத் திசைக்கும் இடைப்பட்ட தூரம் இருந்திருக்க வேண்டுமே! இந்த நண்பன் மிகவும் கெட்டவன்&quot; என்று (ஷைத்தானை நோக்கிக்) கூறுவான்."/>
        <aya index="39"
            text="வேதனையில் நீங்கள் கூட்டாக இருப்பது இன்று உங்களுக்குப் பயனளிக்காது. ஏனெனில் நீங்கள் அநியாயம் செய்து விட்டீர்கள்."/>
        <aya index="40"
            text="(நபியே!) நீர் செவிடர்களைச் செவியேற்கச் செய்வீரா? குருடர்களையும், பகிரங்க வழிகேட்டில் இருப்பவர்களையும் நேர்வழியில் செலுத்துவீரா?"/>
        <aya index="41, 42"
            text="(நபியே!) உம்மை நாம் (இவ்வுலகிலிருந்து) எடுத்துக் கொண்டாலும் அவர்களைத் தண்டிப்போம். அல்லது அவர்களுக்கு நாம் வாக்களித்ததை உமக்குக் காட்டினாலும் அவர்கள்மீது நாம் ஆற்றலுடையோரே!"/>
        <aya index="43"
            text="(நபியே!) உமக்கு அறிவிக்கப்படுவதை உறுதியாகப் பிடித்துக் கொள்வீராக! நீர் நேரான பாதையில் இருக்கிறீர்."/>
        <aya index="44"
            text="இது உமக்கும், உமது சமுதாயத்திற்கும் உரிய நல்லுரையாகும். நீங்கள் விசாரிக்கப்படுவீர்கள்."/>
        <aya index="45"
            text="&quot;அளவிலா அருளாளனையன்றி வணங்கப்படும் வேறு தெய்வங்களை நாம் ஏற்படுத்தியுள்ளோமா?&quot; என்று உமக்கு முன்னர் நாம் அனுப்பிய தூதர்களிடம் கேட்பீராக!"/>
        <aya index="46"
            text="மூஸாவை நமது சான்றுகளுடன் ஃபிர்அவ்னிடமும், அவனது சமுதாயப் பெரியோர்களிடமும் அனுப்பினோம். &quot;நான் அகிலங்களின் இறைவனுடைய தூதர்&quot; என்று அவர் கூறினார்."/>
        <aya index="47"
            text="அவர்களிடம் நமது சான்றுகளுடன் அவர் வந்தபோது, அவர்கள் அவற்றைப் பார்த்து சிரித்தனர்."/>
        <aya index="48"
            text="நாம் அவர்களுக்குக் காட்டிய ஒவ்வொரு சான்றும் அதற்கு முந்தியதைவிட மிகப் பெரியதாகவே இருந்தது. அவர்கள் மீள்வதற்காக வேதனையின் மூலம் அவர்களைப் பிடித்தோம்."/>
        <aya index="49"
            text="&quot;சூனியக்காரரே! உமது இறைவன் உமக்கு அளித்த வாக்குறுதியின் அடிப்படையில் எங்களுக்காக பிரார்த்திப்பீராக! நாங்கள் நேர்வழி அடைவோம்&quot; என அவர்கள் கூறினர்."/>
        <aya index="50"
            text="நாம் அவர்களின் வேதனையை நீக்கும்போது, உடனே (வாக்குறுதியை) முறித்து விடுகின்றனர்."/>
        <aya index="51"
            text="ஃபிர்அவ்ன், தனது சமுதாயத்தினரை அழைத்து, &quot;என் சமுதாயமே! எகிப்தின் ஆட்சி என்னுடையதல்லவா? இந்த ஆறுகளும் எனக்குக் கீழ் ஓடுகின்றனவே! நீங்கள் சிந்திக்க வேண்டாமா?&quot; என்று கூறினான்."/>
        <aya index="52"
            text="&quot;அற்பமானவரும், தெளிவாகப் பேச இயலாதவருமான இவரைவிட நான் மேலானவன் அல்லவா?&quot;"/>
        <aya index="53"
            text="&quot;தங்கத்தாலான காப்புகள் இவருக்கு அணிவிக்கப்பட்டிருக்க வேண்டாமா? அல்லது இவருடன் வானவர்கள் சேர்ந்து வந்திருக்க வேண்டாமா?&quot; (என்றும் கூறினான்)"/>
        <aya index="54"
            text="அவன் தனது கூட்டத்தினரை இழிவாக நினைத்தான். அவர்களும் அவனுக்குக் கட்டுப்பட்டனர். அவர்கள் பாவம் செய்யும் கூட்டத்தினராக இருந்தனர்."/>
        <aya index="55"
            text="அவர்கள் நம்மைக் கோபமூட்டியபோது அவர்களைத் தண்டித்தோம். அவர்கள் அனைவரையும் (நீரில்) மூழ்கடித்தோம்."/>
        <aya index="56"
            text="அவர்களை (அழிவில்) முந்தியவர்களாகவும், பின்வருவோருக்கு எடுத்துக்காட்டுகளாகவும் ஆக்கினோம்."/>
        <aya index="57"
            text="மர்யமின் மகனை எடுத்துக்காட்டாகச் சொல்லப்பட்டபோது, அதைப்பற்றி உமது சமுதாயத்தினர் (கேலி செய்து) கூச்சலிட்டனர்."/>
        <aya index="58"
            text="&quot;எங்கள் தெய்வங்கள் சிறந்தவையா? அல்லது அவரா?&quot; என அவர்கள் கேட்டனர். (வீண்)தர்க்கம் செய்வதற்காகவே அவரை உம்மிடம் எடுத்துக்காட்டாகக் கூறுகின்றனர். மேலும் அவர்கள் விதண்டாவாதம் செய்யும் கூட்டமாகவே உள்ளனர்."/>
        <aya index="59"
            text="அவர், நாம் அருள்புரிந்த அடியாரைத் தவிர வேறில்லை. அவரை இஸ்ராயீலின் தலைமுறைகளுக்கு எடுத்துக்காட்டாக ஆக்கினோம்."/>
        <aya index="60"
            text="நாம் நாடியிருந்தால் பூமியில் வானவர்களை உங்களுக்குப் பதிலாக ஆக்கியிருப்போம். அவர்கள் (பூமியில்) தலைமுறையினராக இருப்பார்கள்."/>
        <aya index="61"
            text="&quot;(ஈஸாவாகிய) அவர் உலகம் அழியும் நேரத்தின் அறிகுறியாவார். நீங்கள் அதில் ஐயம் கொள்ளாதீர்கள்! என்னையே பின்பற்றுங்கள்! இதுவே நேரான வழியாகும்&quot; (என்று நபியே கூறுவீராக!)463"/>
        <aya index="62"
            text="ஷைத்தான் உங்களை (நேர்வழியிலிருந்து) தடுத்துவிட வேண்டாம். அவன் உங்களுக்குப் பகிரங்க எதிரியாவான்."/>
        <aya index="63"
            text="தெளிவான சான்றுகளுடன் ஈஸா வந்தபோது &quot;நான் உங்களிடம் ஞானத்துடனும், நீங்கள் கருத்து வேறுபாடு கொண்டுள்ள சிலவற்றை உங்களுக்குத் தெளிவுபடுத்துவதற்காகவும் வந்துள்ளேன். எனவே அல்லாஹ்வுக்கு அஞ்சி, எனக்குக் கட்டுப்படுங்கள்!&quot; என்று கூறினார்."/>
        <aya index="64"
            text="&quot;என் இறைவனும், உங்கள் இறைவனும் அல்லாஹ்தான். எனவே அவனையே வணங்குங்கள்! இதுவே நேரான வழியாகும்&quot; (என்றும் கூறினார்.)"/>
        <aya index="65"
            text="அவர்களுக்கிடையே பல பிரிவினர் கருத்து வேறுபாடு கொண்டனர். அநியாயக்காரர்களுக்குத் துன்புறுத்தும் நாளின் வேதனையால் கேடுதான் உண்டு."/>
        <aya index="66"
            text="அவர்கள் அறியாத விதத்தில் திடீரென உலகம் அழியும் நேரம் தம்மிடம் வருவதைத்தான் எதிர்பார்க்கிறார்களா?"/>
        <aya index="67"
            text="அந்நாளில் உற்ற நண்பர்கள் ஒருவருக்கொருவர் எதிரிகளாக இருப்பர், இறையச்சமுடையோரைத் தவிர!"/>
        <aya index="68"
            text="&quot;என் அடியார்களே! இன்று உங்களுக்கு எந்த அச்சமும் இல்லை. நீங்கள் கவலைப்படவும் மாட்டீர்கள்&quot; (என்று கூறப்படும்.)"/>
        <aya index="69" text="அவர்களே நமது வசனங்களை நம்பி, முஸ்லிம்களாக இருந்தனர்."/>
        <aya index="70"
            text="&quot;சொர்க்கத்தில் நுழையுங்கள்! நீங்களும், உங்கள் மனைவியரும் மகிழ்விக்கப்படுவீர்கள்&quot; (என்றும் கூறப்படும்.)"/>
        <aya index="71"
            text="தங்கத் தட்டுகளும், குவளைகளும் அவர்களைச் சுற்றிக் கொண்டு வரப்படும். அங்கு மனம் விரும்புபவையும், கண்கள் மகிழக்கூடியவையும் உண்டு. நீங்கள் அங்கு நிரந்தரமாக இருப்பீர்கள்."/>
        <aya index="72"
            text="நீங்கள் செய்து கொண்டிருந்த (நல்ல)வற்றுக்காக உங்களுக்கு உடைமையாக்கப்பட்டுள்ள சொர்க்கம் இதுதான்."/>
        <aya index="73"
            text="அங்கே உங்களுக்கு ஏராளமான பழங்கள் உண்டு. அதிலிருந்து நீங்கள் உண்பீர்கள்."/>
        <aya index="74" text="குற்றம் புரிந்தோர், நரக வேதனையில் நிரந்தரமாக இருப்பார்கள்."/>
        <aya index="75"
            text="அவர்களுக்கு (வேதனை) குறைக்கப்பட மாட்டாது. அவர்கள் அதில் நம்பிக்கையிழந்து விடுவார்கள்."/>
        <aya index="76"
            text="அவர்களுக்கு நாம் அநியாயம் செய்யவில்லை. மாறாக அவர்களே அநியாயக்காரர்களாக இருந்தனர்."/>
        <aya index="77"
            text="&quot;மாலிக்கே! உமது இறைவன் எங்களுக்கு முடிவு கட்டட்டும்&quot; என்று அவர்கள் (நரகத்தின் காவலரை) அழைத்துக் கூறுவார்கள். &quot;நீங்கள் (நிலையாகத்) தங்கியிருப்பவர்களே!&quot; என்று அவர் பதிலளிப்பார்.464"/>
        <aya index="78"
            text="உங்களிடம் சத்தியத்தைக் கொண்டு வந்தோம். ஆனால் அந்தச் சத்தியத்தை உங்களில் பெரும்பாலோர் வெறுத்தீர்கள்."/>
        <aya index="79"
            text="அவர்கள் ஏதேனும் ஒரு செயல் திட்டம் தீட்டியிருக்கிறார்களா? நாமும் திட்டம் தீட்டுவோம்."/>
        <aya index="80"
            text="அவர்களின் இரகசிய எண்ணங்களையும், இரகசியப் பேச்சுகளையும் நாம் செவியுற மாட்டோம் என எண்ணிக் கொண்டார்களா? அவ்வாறல்ல! அவர்களிடமுள்ள நமது தூதர்கள் பதிவு செய்கின்றனர்."/>
        <aya index="81"
            text="&quot;அளவிலா அருளாளனுக்குப் பிள்ளை இருந்தால் (அதை) வணங்குவோரில் நான் முதல்வனாக இருப்பேன்&quot; என்று கூறுவீராக!"/>
        <aya index="82"
            text="அவர்கள் வருணிப்பவற்றை விட்டும் வானங்கள், பூமியின் இறைவனான அர்ஷின் அதிபதி தூயவன்."/>
        <aya index="83"
            text="வாக்களிக்கப்பட்ட அவர்களின் (இறுதி) நாளைச் சந்திக்கும்வரை (வீணானவற்றில்) மூழ்கியிருக்குமாறும், விளையாடுமாறும் அவர்களை விட்டுவிடுவீராக!"/>
        <aya index="84"
            text="அவனே வானத்திலும் கடவுள்; பூமியிலும் கடவுள். அவன் நுண்ணறிவாளன்; நன்கறிந்தவன்."/>
        <aya index="85"
            text="வானங்கள், பூமி, அவற்றுக்கு இடைப்பட்டவற்றின் ஆட்சி யாருக்குரியதோ அவன் பாக்கியமிக்கவன். உலகம் அழியும் நேரம் பற்றிய அறிவு அவனிடமே உள்ளது. அவனிடமே நீங்கள் மீட்டுக் கொண்டு வரப்படுவீர்கள்."/>
        <aya index="86"
            text="அவனையன்றி அவர்கள் யாரிடம் பிரார்த்திக்கிறார்களோ அவர்கள் பரிந்துரை செய்ய அதிகாரம் பெற மாட்டார்கள். அறிந்தோராக உள்ள நிலையில் வாய்மைக்குச் சாட்சியளித்தோரைத் தவிர!"/>
        <aya index="87"
            text="அவர்களைப் படைத்தது யார் என அவர்களிடம் நீர் கேட்டால் 'அல்லாஹ்' என்றே கூறுவார்கள். ஆயினும், அவர்கள் எங்கே திசைதிருப்பப்படுகின்றனர்?"/>
        <aya index="88"
            text="&quot;என் இறைவனே! இவர்கள் இறைநம்பிக்கை கொள்ளாத கூட்டமாக உள்ளனர்&quot; என்று அவர் கூறியதையும் (அவன் அறிவான்.)"/>
        <aya index="89"
            text="(நபியே!) அவர்களைப் பொருட்படுத்தாதீர்! 'ஸலாம்' என்று கூறுவீராக! அவர்கள் (விரைவில்) அறிந்து கொள்வார்கள்."/>
    </sura>
    <sura index="44" name="">
        <aya index="1" text="ஹா, மீம்."/>
        <aya index="2" text="தெளிவான இவ்வேதத்தின்மீது சத்தியமாக!"/>
        <aya index="3"
            text="பாக்கியம் நிறைந்த ஓர் இரவில் இதை இறக்கினோம். நாம் எச்சரிக்கை செய்வோராக இருக்கிறோம்."/>
        <aya index="4"
            text="அதில்தான் உறுதி செய்யப்பட்ட ஒவ்வொரு செயல்திட்டமும் பிரிக்கப்படுகின்றது."/>
        <aya index="5"
            text="நமது ஆணைப்படியே (பிரிக்கப்படுகிறது.) நாம் தூதர்களை அனுப்புவோராக இருந்தோம்."/>
        <aya index="6" text="(இது) உமது இறைவனின் அருளாகும். அவன் செவியேற்பவன்; நன்கறிந்தவன்."/>
        <aya index="7"
            text="நீங்கள் உறுதியாக நம்புவோராக இருந்தால் (அவனே) வானங்கள், பூமி, அவற்றுக்கு இடைப்பட்டவற்றின் இறைவன்."/>
        <aya index="8"
            text="அவனைத் தவிர எந்தக் கடவுளும் இல்லை. அவனே உயிர்ப்பிக்கிறான்; அவனே மரணிக்க வைக்கிறான். (அவனே) உங்களுக்கும் இறைவன்; முன்சென்ற உங்கள் முன்னோருக்கும் இறைவன்."/>
        <aya index="9"
            text="எனினும், அவர்கள் ஐயத்தில் உள்ளனர்; (கேலியாகக் கருதி) விளையாடிக் கொண்டிருக்கின்றனர்."/>
        <aya index="10" text="வானம், தெளிவான புகையைக் கொண்டு வரும் நாளை எதிர்பார்ப்பீராக!"/>
        <aya index="11, 12"
            text="அது மனிதர்களைச் சூழ்ந்து கொள்ளும். அது துன்புறுத்தும் வேதனையாகும். &quot;எங்கள் இறைவனே! எங்களை விட்டும் இவ்வேதனையை நீக்குவாயாக! நாங்கள் இறைநம்பிக்கை கொள்கிறோம்&quot; (என அவர்கள் கூறுவார்கள்.)"/>
        <aya index="13, 14"
            text="அவர்களிடம் தெளிவுபடுத்தும் தூதர் வந்திருந்தார். பின்னரும் அவரைப் புறக்கணித்தனர். &quot;இவர் (மற்றவர்களால்) கற்றுக் கொடுக்கப்பட்டவர், பைத்தியக்காரர்&quot; என்று கூறினர். இந்நிலையில் அவர்கள் எவ்வாறு படிப்பினை பெறுவார்கள்?"/>
        <aya index="15"
            text="நாம் சிறிதளவு வேதனையை நீக்குவோம். நீங்கள் மீண்டும் (தீமையை நோக்கித்) திரும்புவீர்கள்.465"/>
        <aya index="16" text="நாம் மிகவும் பலமாகப் பிடிக்கும் நாளில் தண்டிப்போம்."/>
        <aya index="17"
            text="இவர்களுக்கு முன்னர் ஃபிர்அவ்னின் கூட்டத்தாரைச் சோதித்தோம். அவர்களிடம் கண்ணியமிக்க ஒரு தூதர் வந்தார்."/>
        <aya index="18, 19, 20, 21"
            text="&quot;என்னிடம் அல்லாஹ்வின் அடியார்களை ஒப்படைத்து விடுங்கள்! நான் உங்களுக்கான நம்பிக்கைக்குரிய தூதராவேன். அல்லாஹ்வுக்கு எதிராகக் கர்வம் கொள்ளாதீர்கள். நான் உங்களிடம் தெளிவான சான்றாதாரத்தைக் கொண்டு வந்துள்ளேன். நீங்கள் என்னைக் கல்லெறிந்து கொல்வதை விட்டும், எனது இறைவனும், உங்கள் இறைவனுமாகிய அவனிடமே பாதுகாவல் தேடுகிறேன். நீங்கள் என்னை நம்பவில்லையெனில் என்னை விட்டும் விலகிக் கொள்ளுங்கள்&quot; (என்று மூஸா கூறினார்.)"/>
        <aya index="22"
            text="&quot;இவர்கள் குற்றம் செய்யும் கூட்டத்தினராவர்&quot; என அவர் தனது இறைவனிடம் இறைஞ்சினார்."/>
        <aya index="23, 24"
            text="&quot;என் அடியார்களை இரவில் அழைத்துக் கொண்டு செல்வீராக! நீங்கள் பின்தொடரப்படுவீர்கள். கடலைப் பிளந்த நிலையிலேயே விட்டுவிடுவீராக! அவர்கள் மூழ்கடிக்கப்படும் படையினர்&quot; (என இறைவன் கூறினான்)"/>
        <aya index="25, 26"
            text="அவர்கள் எத்தனையோ தோட்டங்களையும், நீருற்றுகளையும், விளைநிலங்களையும், சிறந்த இருப்பிடங்களையும் விட்டுச் சென்றனர்."/>
        <aya index="27"
            text="அவர்கள் இன்பமாக அனுபவித்துக் கொண்டிருந்த வாழ்க்கை வசதிகளையும் (விட்டுச் சென்றனர்.)"/>
        <aya index="28"
            text="இவ்வாறுதான் (நடந்தது). அவற்றை வேறொரு சமுதாயத்திற்குச் சொந்தமாக்கினோம்."/>
        <aya index="29"
            text="அவர்களுக்காக வானம், பூமி அழவில்லை. அவர்கள் அவகாசம் அளிக்கப்படுவோராகவும் இருக்கவில்லை."/>
        <aya index="30, 31"
            text="ஃபிர்அவ்னின் இழிவுதரும் வேதனையிலிருந்து இஸ்ராயீலின் வழித்தோன்றல்களைக் காப்பாற்றினோம். அவன் ஆணவக்காரனாகவும், வரம்பு மீறியவர்களில் ஒருவனாகவும் இருந்தான்."/>
        <aya index="32" text="தெரிந்தே அவர்களை அகிலத்தாரைவிட நாம் தேர்ந்தெடுத்தோம்."/>
        <aya index="33" text="பகிரங்க சோதனைகளைக் கொண்ட பல சான்றாதாரங்களை அவர்களுக்கு வழங்கினோம்."/>
        <aya index="34, 35, 36"
            text="&quot;(இவ்வுலகில் நாம் அடையப்போகும்) நமது முதல் மரணத்தைத் தவிர (நமக்கு) வேறு எதுவுமில்லை. நாம் உயிர்ப்பித்து எழுப்பப்பட மாட்டோம். நீங்கள் உண்மையாளர்களாக இருந்தால் எங்கள் முன்னோரை (உயிர்ப்பித்துக்) கொண்டு வாருங்கள்!&quot; என அவர்கள் கூறுகின்றனர்."/>
        <aya index="37"
            text="இவர்கள் சிறந்தவர்களா? அல்லது 'துப்பஃ' சமுதாயமும், அவர்களுக்கு முன்னிருந்தோருமா? அவர்களை அழித்தோம். அவர்கள் குற்றம் செய்வோராக இருந்தனர்."/>
        <aya index="38"
            text="வானங்கள், பூமி, அவற்றுக்கு இடைப்பட்டவற்றைக் கேளிக்கைக்காக நாம் படைக்கவில்லை."/>
        <aya index="39"
            text="அவ்விரண்டையும் நியாயமான காரணத்துடனே படைத்துள்ளோம். எனினும் அவர்களில் அதிகமானோர் அறிந்து கொள்வதில்லை."/>
        <aya index="40" text="அவர்கள் அனைவருக்கும் வாக்களிக்கப்பட்ட நேரம் தீர்ப்பு நாளாகும்."/>
        <aya index="41, 42"
            text="அந்நாளில் அல்லாஹ் அருள்புரிந்தோரைத் தவிர ஒரு நண்பன், மற்றொரு நண்பனுக்கு எவ்விதப் பயனும் அளிக்க முடியாது. அவர்கள் உதவி செய்யப்படவும் மாட்டார்கள். அவனே மிகைத்தவன்; நிகரிலா அன்பாளன்."/>
        <aya index="43, 44, 45, 46"
            text="ஸக்கூம் மரம் பாவிகளின் உணவாகும். (அது) உருக்கப்பட்ட உலோகத்தைப் போன்று இருக்கும். கொதிநீர் கொதிப்பதைப் போல் அது வயிறுகளில் கொதிக்கும்."/>
        <aya index="47, 48"
            text="அவனைப் பிடித்து, நரகத்தின் மையப் பகுதிக்கு இழுத்துச் செல்லுங்கள்! பின்னர், வேதனையூட்டும் கொதிநீரை அவனது தலைக்கு மேல் ஊற்றுங்கள்!"/>
        <aya index="49"
            text="&quot;சுவைத்துப் பார்! நீ மிகைத்தவன்; கண்ணியமிக்கவன்&quot; (என்று ஏளனமாகக் கூறப்படும்.)"/>
        <aya index="50" text="நீங்கள் எதைச் சந்தேகித்துக் கொண்டிருந்தீர்களோ அதுவே இது!"/>
        <aya index="51, 52"
            text="இறையச்சமுடையோர் பாதுகாப்புத்தலமான சொர்க்கங்களிலும், நீருற்றுகளிலும் இருப்பார்கள்."/>
        <aya index="53"
            text="மெல்லிய பட்டாடையும், அடர்த்தியான பட்டாடையும் அணிந்து ஒருவரையொருவர் முன்னோக்கியவாறு இருப்பார்கள்."/>
        <aya index="54"
            text="இவ்வாறுதான் (நடைபெறும்). மேலும் அவர்களுக்கு ஹூருல் ஈன்களை இணைகளாக்குவோம்."/>
        <aya index="55" text="அச்சமற்றவர்களாக அனைத்துப் பழங்களையும் அங்கே வரவழைப்பார்கள்."/>
        <aya index="56"
            text="அவர்கள் முந்தைய மரணத்தைத் தவிர அதில் மரணத்தை அனுபவிக்க மாட்டார்கள். அவர்களை நரக வேதனையிலிருந்து (இறைவன்) பாதுகாப்பான்.466"/>
        <aya index="57" text="(இது) உமது இறைவனின் அருள். இதுவே மகத்தான வெற்றியாகும்."/>
        <aya index="58"
            text="(நபியே!) அவர்கள் சிந்திப்பதற்காகவே இ(வ்வேதத்)தை உமது மொழியில் எளிதாக்கி வைத்துள்ளோம்."/>
        <aya index="59" text="நீர் எதிர்பார்ப்பீராக! அவர்களும் எதிர்பார்ப்பவர்கள்தான்."/>
    </sura>
    <sura index="45" name="">
        <aya index="1" text="ஹா, மீம்."/>
        <aya index="2"
            text="மிகைத்தவனும், நுண்ணறிவாளனுமான அல்லாஹ்விடமிருந்து இவ்வேதம் இறக்கி வைக்கப்பட்டுள்ளது."/>
        <aya index="3" text="வானங்களிலும், பூமியிலும் இறைநம்பிக்கையாளர்களுக்குச் சான்றுகள் உள்ளன."/>
        <aya index="4"
            text="அவன் உங்களைப் படைத்ததிலும், உயிரினங்களைப் பரவச் செய்த திலும், உறுதியாக நம்புகின்ற சமுதாயத்திற்குச் சான்றுகள் இருக்கின்றன."/>
        <aya index="5"
            text="இரவு, பகல் மாறிமாறி வருவதிலும், அல்லாஹ் வானிலிருந்து இறக்கிய மழையிலும், அதன்மூலம் பூமியை அது இறந்தபின் உயிர்ப்பிப்பதிலும், காற்றுகளை மாறிமாறி வீசச் செய்வதிலும் சிந்திக்கின்ற சமுதாயத்திற்குச் சான்றுகள் உள்ளன."/>
        <aya index="6"
            text="இவை அல்லாஹ்வின் வசனங்களாகும். உண்மையைக் கொண்டுள்ள இவற்றை உமக்கு ஓதிக் காட்டுகிறோம். அல்லாஹ்வுக்கும், அவனது வசனங்களுக்கும் பிறகு எந்தச் செய்தியைத்தான் இவர்கள் நம்பப் போகிறார்கள்?"/>
        <aya index="7" text="பாவியான, பெரும் பொய் கூறும் ஒவ்வொருவருக்கும் கேடுதான்."/>
        <aya index="8"
            text="அவன், தனக்கு எடுத்துரைக்கப்படும் அல்லாஹ்வின் வசனங்களைச் செவியுறுகிறான். பின்னர் அவற்றைக் காதுகோளாததைப் போல் கர்வம் கொண்டு (இறைமறுப்பில்) பிடிவாதமாக இருக்கின்றான். எனவே, அவனுக்குக் துன்புறுத்தும் வேதனையைப் பற்றி நற்செய்தி கூறுவீராக!"/>
        <aya index="9"
            text="நமது வசனங்களில் எதையாவது அவன் அறிந்தால் அதைக் கேலிப் பொருளாக எடுத்துக் கொள்கிறான். இவர்களுக்குத்தான் இழிவு தரும் வேதனை உண்டு."/>
        <aya index="10"
            text="அவர்களுக்கு முன்னால் நரகம் இருக்கிறது. அவர்கள் சம்பாதித்தவையும், அல்லாஹ்வையன்றிப் பாதுகாவலர்களாக எடுத்துக் கொண்டவையும் அவர்களுக்குச் சிறிதும் பயனளிக்காது. அவர்களுக்குக் கடும் வேதனையும் உண்டு."/>
        <aya index="11"
            text="இது நேர்வழியாகும். தமது இறைவனின் வசனங்களை மறுப்போருக்குத் தண்டனையாக துன்புறுத்தும் வேதனை உள்ளது."/>
        <aya index="12"
            text="அல்லாஹ்வின் ஆணைப்படி கடலில் கப்பல் செல்வதற்காகவும், நீங்கள் அவனது அருளைத் தேடுவதற்காகவும், நன்றி செலுத்துவதற்காகவும் அவனே உங்களுக்காகக் கடலை வசப்படுத்தினான்."/>
        <aya index="13"
            text="வானங்களில் உள்ளவை, பூமியில் உள்ளவை அனைத்தையும் தன்னிடமிருந்து உங்களுக்காக வசப்படுத்தித் தந்துள்ளான். சிந்திக்கின்ற மக்களுக்கு இதில் சான்றுகள் உள்ளன."/>
        <aya index="14"
            text="(நபியே!) இறைநம்பிக்கையாளர்களிடம் நீர் கூறுவீராக! அல்லாஹ்வின் (தண்டனை) நாட்களை நம்பாதவர்களை அவர்கள் பொருட்படுத்தாது விட்டு விடட்டும். ஏனெனில் ஒரு சமுதாயத்தினர் செய்து கொண்டிருந்தவற்றுக்கு அவன் கூலி வழங்குவான்."/>
        <aya index="15"
            text="யார் ஒரு நற்செயல் செய்கிறோரோ அது அவருக்கே (நல்லது). யார் தீமை செய்கிறாரோ அது அவருக்கே எதிரானது. பின்னர் உங்கள் இறைவனிடமே நீங்கள் மீட்டுக் கொண்டு வரப்படுவீர்கள்."/>
        <aya index="16"
            text="இஸ்ராயீலின் தலைமுறைகளுக்கு வேதத்தையும், அதிகாரத்தையும், நபித்துவத்தையும் வழங்கினோம். மேலும், அவர்களுக்குத் தூய்மையானவற்றிலிருந்து உணவளித்தோம். அவர்களை அகிலத்தாரைவிட மேம்படுத்தினோம்."/>
        <aya index="17"
            text="அவர்களுக்கு மார்க்க விஷயத்தில் தெளிவான சான்றுகளை வழங்கினோம். அவர்களுக்கு அறிவு வந்தபிறகும் தமக்கிடையிலான பொறாமையால் கருத்து வேறுபாடு கொண்டனர். அவர்கள் எதில் கருத்து வேறுபாடு கொண்டார்களோ அதில் மறுமை நாளில் அவர்களுக்கிடையே உமது இறைவன் தீர்ப்பளிப்பான்."/>
        <aya index="18"
            text="(நபியே!) பின்னர் ஒரு மார்க்க வழிமுறையில் உம்மை ஆக்கியுள்ளோம். எனவே அதைப் பின்பற்றுவீராக! அறியாதவர்களின் விருப்பங்களைப் பின்பற்றாதீர்!"/>
        <aya index="19"
            text="அவர்கள் அல்லாஹ்விடமிருந்து உம்மைச் சிறிதும் காப்பாற்ற மாட்டார்கள். அநியாயக்காரர்களில் ஒருசிலர், வேறுசிலருக்கு உற்ற நண்பர்களாக உள்ளனர். அல்லாஹ்வே இறையச்சமுடையோரின் பாதுகாவலன்."/>
        <aya index="20"
            text="இது மனிதர்களுக்கு ஆதாரங்களாகவும், உறுதியாக நம்பும் சமுதாயத்திற்கு நேர்வழியாகவும், அருளாகவும் இருக்கிறது."/>
        <aya index="21"
            text="இறைநம்பிக்கை கொண்டு நற்செயல்கள் செய்வோரைப் போன்று இவர்களையும் ஆக்கி விடுவோம் எனத் தீமை செய்வோர் எண்ணிக் கொண்டார்களா? (தீமை செய்யும்) அவர்கள் வாழ்வதும், சாவதும் சமமே! அவர்கள் தீர்ப்பளிப்பது மிகக் கெட்டது."/>
        <aya index="22"
            text="அல்லாஹ் வானங்களையும், பூமியையும் நியாயமான காரணத்துடனே படைத்துள்ளான். ஒவ்வொருவருக்கும் அவர்களின் செயல்களுக்குரிய கூலி கொடுக்கப்படுவதற்காகவே (இவ்வாறு படைத்தான்.) அவர்கள் அநியாயம் செய்யப்பட மாட்டார்கள்."/>
        <aya index="23"
            text="தனது சுய விருப்பத்தைக் கடவுளாக எடுத்துக் கொண்டவனைப் பார்த்தீரா? (அவனது நிலை) அறிந்தே அல்லாஹ் அவனை வழிகேட்டில் விட்டு விட்டான். அவனது செவியிலும், உள்ளத்திலும் அல்லாஹ் முத்திரையிட்டு விட்டான். அவனது பார்வையின்மீது திரையை ஏற்படுத்தி விட்டான். அல்லாஹ்வுக்குப் பிறகு அவனுக்கு நேர்வழி காட்டுபவன் யார்? நீங்கள் சிந்திக்க வேண்டாமா? 467"/>
        <aya index="24"
            text="&quot;இது, நமது இவ்வுலக வாழ்வைத் தவிர வேறில்லை. நாம் மரணிக்கிறோம்; உயிரோடும் இருக்கிறோம். காலத்தைத் தவிர வேறெதுவும் நம்மை அழிக்கவில்லை&quot; என்று அவர்கள் கூறுகின்றனர். இதுபற்றி அவர்களுக்கு எந்த அறிவும் இல்லை. அவர்கள் ஊகம் செய்வோர் தவிர வேறில்லை."/>
        <aya index="25"
            text="அவர்களிடம் நமது வசனங்கள் தெளிவாக எடுத்துரைக்கப்பட்டால் &quot;நீங்கள் உண்மையாளர்களாக இருந்தால் எங்கள் முன்னோரை (உயிர்ப்பித்துக்) கொண்டு வாருங்கள்&quot; என்று கூறுவதைத் தவிர வேறு எதுவும் அவர்களின் வாதமாக இருப்பதில்லை."/>
        <aya index="26"
            text="&quot;அல்லாஹ்வே உங்களை உயிர்ப்பிக்கிறான். பின்னர் அவனே உங்களை மரணிக்கச் செய்கிறான். பின்னர் ஐயமற்ற மறுமை நாளில் உங்களை ஒன்றுதிரட்டுவான்&quot; என்று கூறுவீராக! எனினும் மனிதர்களில் பெரும்பாலோர் அறிந்து கொள்வதில்லை."/>
        <aya index="27"
            text="வானங்கள், பூமியின் ஆட்சி அல்லாஹ்வுக்கே உரியது. மறுமை நிகழும் நாளான அன்று பொய்யர்கள் நஷ்டமடைவார்கள்."/>
        <aya index="28"
            text="நீர் ஒவ்வொரு சமுதாயத்தையும் முழங்காலிட்டவர்களாகக் காண்பீர். ஒவ்வொரு சமுதாயமும் தமது பதிவேட்டை நோக்கி அழைக்கப்படுவார்கள். நீங்கள் செய்து கொண்டிருந்தவற்றுக்கே இன்று கூலி கொடுக்கப்படுவீர்கள்."/>
        <aya index="29"
            text="இது உங்களைப் பற்றிய உண்மையைப் பேசும் நமது பதிவேடு. நீங்கள் செய்து கொண்டிருந்தவற்றைப் பதிவு செய்வோராகவே இருந்தோம்."/>
        <aya index="30"
            text="இறைநம்பிக்கை கொண்டு, நற்செயல்கள் செய்வோரை அவர்களின் இறைவன் தனது அருளில் நுழையச் செய்வான். அதுவே தெளிவான வெற்றியாகும்."/>
        <aya index="31"
            text="இறைமறுப்பாளர்களிடம் &quot;எனது வசனங்கள் உங்களுக்கு எடுத்துரைக்கப்படவில்லையா? நீங்கள் கர்வம் கொண்டு, குற்றவாளிகளின் கூட்டமாக இருந்தீர்கள்&quot; (என்று கூறப்படும்)"/>
        <aya index="32"
            text="&quot;அல்லாஹ்வின் வாக்குறுதி உண்மையானது. மறுமை நாள் பற்றி எந்தச் சந்தேகமும் இல்லை&quot; என்று கூறப்பட்டபோது &quot;மறுமை நாள் என்றால் என்னவென்று எங்களுக்குத் தெரியாது. (அது) கற்பனை என்றே நினைக்கிறோம். நாங்கள் உறுதி கொள்வோர் இல்லை&quot; என்று கூறினீர்கள்."/>
        <aya index="33"
            text="அவர்கள் செய்த தீமைகள் (அங்கு) அவர்களுக்கு வெளிப்பட்டு விடும். அவர்கள் எதைக் கேலி செய்து கொண்டிருந்தார்களோ அதுவே அவர்களைச் சூழ்ந்து கொள்ளும்."/>
        <aya index="34, 35"
            text="&quot;உங்களுடைய இந்நாளின் சந்திப்பை நீங்கள் மறந்ததைப் போன்று இன்று நாமும் உங்களை மறந்து விட்டோம். உங்களின் தங்குமிடம் நரகம். உங்களுக்கு உதவியாளர்கள் யாருமில்லை. நீங்கள் அல்லாஹ்வின் வசனங்களைக் கேலியாகக் கருதியதே இதற்குக் காரணம். உலக வாழ்வும் உங்களை ஏமாற்றி விட்டது&quot; என்று கூறப்படும். அவர்கள் இன்று நரகிலிருந்து வெளியேற்றப்பட மாட்டார்கள். அவர்கள் பொருந்திக் கொள்ளப்படவும் மாட்டார்கள்."/>
        <aya index="36"
            text="வானங்களின் இறைவனும், பூமியின் இறைவனும், அகிலத்தாரின் இறைவனுமாகிய அல்லாஹ்வுக்கே எல்லாப் புகழும்."/>
        <aya index="37"
            text="வானங்களிலும், பூமியிலும் பெருமைகள் அனைத்தும் அவனுக்கே உரியன. அவன் மிகைத்தவன்; நுண்ணறிவாளன்.468"/>
    </sura>
    <sura index="46" name="">
        <aya index="1" text="ஹா, மீம்."/>
        <aya index="2"
            text="மிகைத்தவனும், நுண்ணறிவாளனுமாகிய அல்லாஹ்விடமிருந்து இவ்வேதம் இறக்கி வைக்கப்பட்டுள்ளது."/>
        <aya index="3"
            text="வானங்கள், பூமி, அவ்விரண்டுக்கு இடைப்பட்டவற்றை நியாயமான காரணத்துடனும், நிர்ணயிக்கப்பட்ட தவணையுடனுமே படைத்துள்ளோம். இறைமறுப்பாளர்கள், தமக்கு எச்சரிக்கப்பட்டதைப் புறக்கணிக்கின்றனர்."/>
        <aya index="4"
            text="&quot;அல்லாஹ்வையன்றி நீங்கள் பிரார்த்திப்பவற்றைப் பற்றிச் சிந்தித்தீர்களா? அவர்கள் பூமியில் எதைப் படைத்தார்கள் என்பதை எனக்குக் காட்டுங்கள். அல்லது வானங்களில் அவர்களுக்கு ஏதேனும் பங்கு உள்ளதா? நீங்கள் உண்மையாளர்களாக இருந்தால் இதற்கு முன்பிருந்த வேதத்தையோ, அல்லது அறிவார்ந்த தடயத்தையோ என்னிடம் கொண்டு வாருங்கள்!&quot; என்று (நபியே!) கூறுவீராக!"/>
        <aya index="5"
            text="அல்லாஹ்வை விடுத்து, மறுமை நாள்வரை தனக்குப் பதிலளிக்காதவர்களிடம் பிரார்த்திப்பவனைவிட மிக வழிகெட்டவன் யார்? அவர்களோ இவர்கள் பிரார்த்திப்பதைப் பற்றி அறியாதோராக உள்ளனர்."/>
        <aya index="6"
            text="மனிதர்கள் ஒன்றுதிரட்டப்படும்போது, (வணங்கப்பட்ட) அவர்கள், (வணங்கிய) இவர்களுக்கு எதிரிகளாகி விடுவர். இவர்கள் வணங்கியதையும் மறுத்து விடுவார்கள்."/>
        <aya index="7"
            text="நமது வசனங்கள் தெளிவாக அவர்களுக்கு எடுத்துரைக்கப்பட்டு, அவர்களிடம் உண்மை வந்தபோது அதைப் பற்றி, &quot;இது பகிரங்கமான சூனியம்&quot; என இறைமறுப்பாளர்கள் கூறுகின்றனர்."/>
        <aya index="8"
            text="அல்லது இதை இவர் புனைந்துரைக்கிறார் என்று சொல்கிறார்களா? (நபியே!) &quot;இதை நான் புனைந்து கூறியிருந்தால் அல்லாஹ்விடமிருந்து எனக்கு (ஏற்படும் எதையும் தடுக்க) நீங்கள் சிறிதும் சக்தி பெற மாட்டீர்கள். நீங்கள் எதில் ஈடுபடுகிறீர்கள் என்பதை அவனே நன்கறிந்தவன். எனக்கும், உங்களுக்குமிடையே சாட்சியாக இருக்க அவனே போதுமானவன். அவன் மன்னிப்பவன்; நிகரிலா அன்பாளன்&quot; என்று கூறுவீராக!"/>
        <aya index="9"
            text="(நபியே!) &quot;நான் தூதர்களில் புதியவனாக இல்லை. எனக்கும் உங்களுக்கும் என்ன செய்யப்படும் என்பதை நான் அறிய மாட்டேன். எனக்கு இறைச் செய்தியாக அறிவிக்கப்படுவதைத் தவிர எதையும் நான் பின்பற்றுவதில்லை. நான் பகிரங்கமாக எச்சரிப்பவன் தவிர வேறில்லை&quot; என்று கூறுவீராக!469"/>
        <aya index="10"
            text="&quot;இஸ்ராயீலின் வழித்தோன்றல்களில் உள்ள ஒரு சாட்சியாளர் இதுபோன்ற (வேதமான தவ்ராத்)தின் அடிப்படையில் சாட்சியமளித்து நம்பிக்கை கொண்டுள்ளார். நீங்களோ இ(வ்வேதத்)தை மறுத்துக் கர்வம் கொண்டு விட்டீர்கள். இந்நிலையில் இது அல்லாஹ்விடமிருந்து வந்திருந்தால் (உங்கள் மறுமை நிலை) என்னவாகும் என்பதைச் சிந்தித்தீர்களா? அநியாயக்காரக் கூட்டத்திற்கு அல்லாஹ் நேர்வழி காட்ட மாட்டான்&quot; என்று (நபியே) கூறுவீராக!470"/>
        <aya index="11"
            text="&quot;இது நன்மையாக இருந்திருந்தால் இவர்கள் அதை நோக்கி(ச் செல்வதில்) எங்களை முந்தியிருக்க மாட்டார்கள்&quot; என்று இறைநம்பிக்கை கொண்டோரைப் பற்றி இறைமறுப்பாளர்கள் கூறுகின்றனர். இதன்மூலம் அவர்கள் நேர்வழி பெறாதபோது, &quot;இது பழைய கட்டுக் கதை&quot; என்றே கூறுவார்கள்."/>
        <aya index="12"
            text="இதற்கு முன்னர் மூஸாவின் வேதம் வழிகாட்டியாகவும், அருளாகவும் இருந்தது. (குர்ஆனாகிய) இது அநியாயக்காரர்களை எச்சரிக்கை செய்தவற்காக, அரபு மொழியில் அமைந்த உண்மைப்படுத்தும் வேதமாகும். நன்மை செய்வோருக்கு நற்செய்தியாகவும் இருக்கிறது."/>
        <aya index="13"
            text="எங்கள் இறைவன் அல்லாஹ் என்று சொல்லி, (அதன்) பின்னர் உறுதியாக இருந்தோருக்கு எவ்வித அச்சமுமில்லை. அவர்கள் கவலையும்பட மாட்டார்கள்."/>
        <aya index="14"
            text="அவர்கள்தான் சொர்க்கவாசிகள். அதில் நிரந்தரமாக இருப்பார்கள். (இதுவே) அவர்கள் செய்து கொண்டிருந்தவற்றுக்குரிய கூலியாகும்."/>
        <aya index="15"
            text="தன் பெற்றோருக்கு நன்மை செய்யுமாறு மனிதனுக்கு அறிவுறுத்தியுள்ளோம். அவனது தாய் சிரமத்துடன் அவனைச் சுமந்து, சிரமத்துடன் அவனைப் பெற்றெடுத்தாள். அவனைச் சுமந்ததும், பால்குடி மறக்கச் செய்ததும் முப்பது மாதங்களாகும். முடிவில் அவன் தனது இளமைப் பருவத்தை அடைந்து, நாற்பது வயதை அடைந்ததும், &quot;என் இறைவனே! எனக்கும், என் பெற்றோருக்கும் நீ வழங்கிய அருட்கொடைக்கு நான் நன்றி செலுத்துவதற்கும், நீ பொருந்திக் கொள்ளும் நற்செயலைச் செய்வதற்கும் எனக்கு வழிகாட்டுவாயாக! எனது பிள்ளைகளை எனக்குச் சீர்படுத்துவாயாக! நான் உன்னை நோக்கித் திரும்பி விட்டேன். நான் முஸ்லிம்களில் உள்ளவன்&quot; எனக் கூறுகிறான்."/>
        <aya index="16"
            text="அவர்கள் சொர்க்கவாசிகளில் இருப்பார்கள். அவர்கள் செய்த நற்செயல்களை அவர்களிடமிருந்து நாம் அங்கீகரித்து, அவர்களின் தீமைகளை அலட்சியப்படுத்தி விடுவோம். (இதுவே) அவர்களுக்கு அளிக்கப்பட்ட உண்மையான வாக்குறுதியாகும்."/>
        <aya index="17"
            text="ஒருவனது பெற்றோர் இருவரும் (அவனது நேர்வழிக்காக) அல்லாஹ்விடம் உதவி தேடியபோது, அவர்களிடம் அவன், &quot;சீ! உங்கள் இருவருக்கும் (என்ன நேர்ந்தது?) நான் (இறந்த பின்) உயிர்ப்பிக்கப்படுவேன் என்று என்னை அச்சுறுத்துகிறீர்களா? எனக்கு முன் பல தலைமுறையினர் சென்றுவிட்டனர்!&quot; எனக் கூறினான். &quot;உனக்குக் கேடுதான். நீ இறைநம்பிக்கை கொள்! அல்லாஹ்வின் வாக்குறுதி உண்மையானது&quot;(என்று அவர்கள் கூறினர்.) அப்போது அவன், &quot;இது முன்னோரின் கட்டுக் கதைகளைத் தவிர வேறில்லை&quot; என்று கூறினான்."/>
        <aya index="18"
            text="இவர்களுக்கு முன்சென்ற ஜின்கள், மனிதர்கள் ஆகிய சமுதாயத்தினருடன் இவர்களுக்கு எதிராகவும் (தண்டனை பற்றிய) வாக்கு உறுதியாகிவிட்டது. அவர்கள் நஷ்டமடைந்தோராகி விட்டனர்."/>
        <aya index="19"
            text="ஒவ்வொருவருக்கும் அவரவர் செய்தவற்றுக்குரிய தகுதிகள் உண்டு. அவர்களின் செயல்(களுக்குரிய கூலி)களை முழுமையாக வழங்குவதற்காகவே (இவ்வாறு செய்கிறான்.) அவர்கள் அநியாயம் செய்யப்படமாட்டார்கள்."/>
        <aya index="20"
            text="இறைமறுப்பாளர்கள் நரகத்தின் முன்பு கொண்டுவரப்படும் நாளில், &quot;உங்களது உலக வாழ்வில் உங்களுக்குரிய நல்லவற்றை வீணாக்கி விட்டீர்கள். அவற்றைக் கொண்டு சொகுசாக வாழ்ந்தீர்கள். நீங்கள் பூமியில் நியாயமின்றி கர்வம் கொள்வோராகவும், பாவம் செய்து கொண்டும் இருந்ததால் இன்று உங்களுக்கு இழிவுமிக்க வேதனை கூலியாகத் தரப்படும்&quot; (என்று கூறப்படும்)"/>
        <aya index="21"
            text="மணற்குன்றுகளில் இருந்த ஆது சமுதாயத்தாரை எச்சரித்த அவர்களின் தோழர் (ஹூத்) பற்றி நினைவூட்டுவீராக! அவருக்கு முன்னரும், பின்னரும் எச்சரிக்கை செய்வோர் பலர் சென்றுள்ளனர். &quot;அல்லாஹ்வைத் தவிர யாரையும் வணங்காதீர்கள்! உங்கள்மீது மகத்தான நாளின் வேதனை ஏற்படுவதை அஞ்சுகிறேன்&quot; (என்று அவர் கூறினார்)"/>
        <aya index="22"
            text="&quot;எங்கள் கடவுள்களை விட்டும் எங்களைத் தடுப்பதற்காகவா நீர் எங்களிடம் வந்துள்ளீர்? நீர் உண்மையாளராக இருந்தால் எங்களுக்கு எச்சரித்ததைக் கொண்டு வாரும்&quot; என்று அவர்கள் கூறினர்."/>
        <aya index="23"
            text="&quot;(இதுகுறித்த) அறிவு அல்லாஹ்விடமே உள்ளது. நான் எதனைக் கொண்டு தூதராக அனுப்பப்பட்டேனோ அதை உங்களிடம் எடுத்துரைக்கிறேன். எனினும், நான் உங்களை அறிவற்ற சமுதாயமாகவே காண்கிறேன்&quot; என்று அவர் கூறினார்."/>
        <aya index="24"
            text="தமது பள்ளத்தாக்குகளை முன்னோக்கி வரும் மேகமாக அதைக் கண்டபோது, &quot;இது நமக்கு மழை பொழிவிக்கும் மேகம்தான்&quot; என்று அவர்கள் கூறினர். &quot;அவ்வாறல்ல! எதை நீங்கள் விரைவாகத் தேடினீர்களோ அது இதுதான். (இது) காற்று. இதில் துன்புறுத்தும் வேதனை உள்ளது&quot; (எனக் கூறப்பட்டது.)471"/>
        <aya index="25"
            text="அது, தன் இறைவனின் ஆணைப்படி ஒவ்வொரு பொருளையும் அடியோடு அழித்தது. அவர்களின் வசிப்பிடங்களைத் தவிர வேறெதுவும் காணப்படாதவாறு ஆகிவிட்டனர். குற்றவாளிகளின் கூட்டத்திற்கு இவ்வாறே கூலி கொடுப்போம்."/>
        <aya index="26"
            text="உங்களுக்கு நாம் கொடுக்காத வசதிகளையெல்லாம் அவர்களுக்குக் கொடுத்திருந்தோம். மேலும் அவர்களுக்குச் செவிகளையும், பார்வைகளையும், உள்ளங்களையும் ஏற்படுத்தினோம். ஆனால் அவர்கள் அல்லாஹ்வின் சான்றுகளை மறுப்போராக இருந்தபோது அவர்களின் செவிகளும், பார்வைகளும் உள்ளங்களும் அவர்களுக்குச் சிறிதும் பயனளிக்கவில்லை. அவர்கள் எதைக் கேலி செய்து கொண்டிருந்தார்களோ அது அவர்களைச் சுற்றி வளைத்துக் கொண்டது."/>
        <aya index="27"
            text="உங்களைச் சுற்றியுள்ள ஊர்களை நாம் அழித்துள்ளோம். இவர்கள் (பாவங்களிலிருந்து) மீள்வதற்காகச் சான்றுகளை விவரிக்கின்றோம்."/>
        <aya index="28"
            text="அல்லாஹ்வை விடுத்து, (அவனை) நெருங்குவதற்காக எவற்றை அவர்கள் கடவுள்களாக எடுத்துக் கொண்டார்களோ அவை அவர்களுக்கு உதவியிருக்க வேண்டாமா? மாறாக அவர்களை விட்டும் அவை மறைந்துவிட்டன. இது அவர்களின் பொய்யும், இட்டுக்கட்டியவையும் ஆகும்."/>
        <aya index="29"
            text="(நபியே!) இந்தக் குர்ஆனைச் செவியேற்பதற்காகச் சில ஜின்களை உம்மிடம் நாம் வரச் செய்ததை நினைவு கூர்வீராக! அவை அங்கு வந்தபோது &quot;வாய் மூடியிருங்கள்!&quot; என்று (தமக்குள்) கூறிக் கொண்டன. (குர்ஆன் ஓதி) முடிக்கப்பட்டதும் அவை எச்சரிக்கை செய்பவையாகத் தமது சமுதாயத்தினரிடம் திரும்பிச் சென்றன.472"/>
        <aya index="30"
            text="&quot;எங்கள் சமுதாயத்தினரே! மூஸாவுக்குப் பிறகு இறக்கப்பட்டுள்ள ஒரு வேதத்தை நாங்கள் செவியுற்றோம். (அது) தனக்கு முன்னுள்ளவற்றை உண்மைப்படுத்தக் கூடியதாகும். அது வாய்மையை நோக்கியும், நேரான பாதையை நோக்கியும் வழிகாட்டுகிறது&quot; என்று கூறின."/>
        <aya index="31"
            text="&quot;எங்கள் சமுதாயத்தினரே! அல்லாஹ்வின் அழைப்பாளருக்குப் பதில் கூறுங்கள்! அவர்மீது நம்பிக்கை கொள்ளுங்கள்! அவன் உங்களின் பாவங்களை உங்களுக்கு மன்னிப்பான். உங்களைத் துன்புறுத்தும் வேதனையிலிருந்து காப்பாற்றுவான்&quot;"/>
        <aya index="32"
            text="&quot;யார் அல்லாஹ்வின் அழைப்பாளருக்குப் பதிலளிக்கவில்லையோ, அவன் பூமியில் தப்பிப்பவனாக இல்லை. அவனுக்கு அல்லாஹ்வையன்றி எந்தப் பாதுகாவலரும் இல்லை. அவர்கள் பகிரங்க வழிகேட்டில் உள்ளனர்&quot; (என்றும் ஜின்கள் கூறின.)"/>
        <aya index="33"
            text="அல்லாஹ்வே வானங்களையும், பூமியையும் படைத்தான். அவற்றைப் படைத்ததால் அவன் களைப்படையவில்லை. அத்தகையவன் இறந்தவர்களை உயிர்ப்பிப்பதற்கு ஆற்றலுடையவன் என்பதை அவர்கள் சிந்திக்கவில்லையா? ஆம்! ஒவ்வொரு பொருளின்மீதும் அவன் ஆற்றலுடையவன்."/>
        <aya index="34"
            text="இறைமறுப்பாளர்கள் நரகத்தின்முன் கொண்டு வரப்படும் நாளில் &quot;இது உண்மையல்லவா?&quot; (என்று இறைவன் கேட்பான்.) &quot;ஆம்! எங்கள் இறைவன்மீது சத்தியமாக!&quot; என்று கூறுவார்கள். &quot;நீங்கள் (இதை) மறுத்துக் கொண்டிருந்ததால் வேதனையை அனுபவியுங்கள்!&quot; என்று அவன் கூறுவான்."/>
        <aya index="35"
            text="(நபியே!) உறுதிமிக்கத் தூதர்கள் பொறுமையை மேற்கொண்டது போல் நீரும் பொறுமையை மேற்கொள்வீராக! இவர்களைப் பற்றி அவசரப்படாதீர். தமக்கு வாக்களிக்கப்பட்டதைக் காணும் நாளில் பகலில் சிறிது நேரமே தவிர (உலகில்) வசிக்காதத்தைப் போன்று இருப்பார்கள். (இது) ஒரு பிரகடனம். பாவிகளின் கூட்டத்தினரைத் தவிர (வேறெவரும்) அழிக்கப்படுவார்களா?"/>
    </sura>
    <sura index="47" name="">
        <aya index="1"
            text="(அல்லாஹ்வை) மறுத்து, அல்லாஹ்வின் பாதையை விட்டும் தடுப்பவர்களின் செயல்களை அவன் வீணாக்கி விட்டான்."/>
        <aya index="2"
            text="இறைநம்பிக்கை கொண்டு, நற்செயல்கள் செய்து, தமது இறைவனிடமிருந்து வந்த உண்மையாக முஹம்மதுக்கு அருளப்பட்டதை நம்பியோரின் தீமைகளை, அவர்களிடமிருந்து அல்லாஹ் அழித்து விட்டான். அவர்களின் நிலையையும் சீர்படுத்தினான்."/>
        <aya index="3"
            text="இதற்குக் காரணம், இறைமறுப்பாளர்கள் பொய்யைப் பின்பற்றுகின்றனர் என்பதும், இறைநம்பிக்கையாளர்கள் தமது இறைவனிடமிருந்து வந்த உண்மையைப் பின்பற்றுகின்றனர் என்பதும் ஆகும். இவ்வாறே அல்லாஹ், மனிதர்களுக்குரிய எடுத்துக்காட்டுகளை அவர்களுக்குக் கூறுகிறான்."/>
        <aya index="4"
            text="இறைமறுப்பாளர்களை நீங்கள் (போரில்) சந்தித்தால் பிடரிகளை வெட்டுங்கள்! போர் (முடிவுக்கு வந்து) தனது ஆயுதங்களைக் கீழே வைக்கும்வரை (போரிடுங்கள்!) முடிவில் நீங்கள் அவர்களை மிகைத்து விட்டால் (கைது செய்து) வலிமையாகக் கட்டுங்கள்! பின்னர் (அவர்கள்மீது) கருணை காட்டலாம்; அல்லது (விடுவிப்பதற்கு) ஈட்டுத் தொகை பெறலாம். இதுவே (அல்லாஹ்வின் ஆணை). அல்லாஹ் நாடியிருந்தால் அவர்களைத் தண்டித்திருப்பான். எனினும் அவன் உங்களில் ஒருவர் மூலம் மற்றவரைச் சோதிப்பதற்காகவே (இவ்வாறு செய்கிறான்). அல்லாஹ்வின் பாதையில் யார் கொல்லப்படுகிறார்களோ அவர்களின் செயல்களை வீணாக்கவே மாட்டான்."/>
        <aya index="5"
            text="அவர்களை நேர்வழியில் செலுத்துவான்; அவர்களின் நிலையைச் சீர்படுத்துவான்.473"/>
        <aya index="6"
            text="அவர்களுக்கு அவன் (ஏற்கனவே) அறிவித்த சொர்க்கத்தில் அவர்களை நுழையச் செய்வான்."/>
        <aya index="7"
            text="இறைநம்பிக்கை கொண்டோரே! நீங்கள் அல்லாஹ்வுக்கு உதவி செய்தால் அவன் உங்களுக்கு உதவி செய்வான். உங்கள் பாதங்களை உறுதியாக்கி வைப்பான்."/>
        <aya index="8"
            text="இறைமறுப்பாளர்களுக்கு அழிவுதான். அவர்களின் செயல்களை அவன் வீணாக்கி விட்டான்."/>
        <aya index="9"
            text="இதற்குக் காரணம், அல்லாஹ் அருளியதை அவர்கள் வெறுத்தனர் என்பதுதான். எனவே அவர்களின் செயல்களை அழித்து விட்டான்."/>
        <aya index="10"
            text="இவர்கள் பூமியில் பயணம் செய்து, தமக்கு முன்னிருந்தோரின் முடிவு எவ்வாறு இருந்தது என்பதைப் பார்க்க வேண்டாமா? அவர்களை அல்லாஹ் அடியோடு அழித்து விட்டான். அது போன்றவை இந்த இறைமறுப்பாளர்களுக்கும் உண்டு."/>
        <aya index="11"
            text="இதற்குக் காரணம், அல்லாஹ்வே இறைநம்பிக்கை கொண்டோரின் பாதுகாவலன் என்பதும், இறைமறுப்பாளர்களுக்கு எந்தப் பாதுகாவலனும் இல்லை என்பதும் ஆகும்.474"/>
        <aya index="12"
            text="இறைநம்பிக்கை கொண்டு, நற்செயல்கள் செய்வோரை அல்லாஹ் சொர்க்கங்களில் நுழையச் செய்வான். அவற்றின் கீழ் ஆறுகள் ஓடும். இறைமறுப்பாளர்கள் கால்நடைகள் உண்பதைப் போன்று உண்டு, சுகம் அனுபவிக்கின்றனர். நரகமே அவர்களுக்குரிய தங்குமிடம்."/>
        <aya index="13"
            text="(நபியே!) உம்மை வெளியேற்றிய உமது ஊராரைவிட அதிக பலமிக்க எத்தனையோ ஊராரை நாம் அழித்து விட்டோம். அவர்களுக்கு எந்த உதவியாளரும் இல்லை.475"/>
        <aya index="14"
            text="தம் இறைவனின் தெளிவான சான்றில் இருப்பவர், யாருக்குத் தமது தீய செயல் அழகாக்கப்பட்டுத் தமது சுய விருப்பங்களைப் பின்பற்றினார்களோ அவர்களைப் போன்று ஆவாரா?476"/>
        <aya index="15"
            text="இறையச்சமுடையோருக்கு வாக்களிக்கப்பட்ட சொர்க்கத்தின் தன்மையானது, அங்கு மாசற்ற நீரைக் கொண்ட ஆறுகளும், சுவை மாறாத பாலாறுகளும், அருந்துவோருக்குச் சுவையூட்டும் மது ஆறுகளும், தூய தேனாறுகளும் உள்ளன. அவர்களுக்கு அனைத்துப் பழங்களும், தமது இறைவனின் மன்னிப்பும் அங்கு உண்டு. (இந்தச் சொர்க்கவாசிகள்) நரகத்தில் நிரந்தரமாக இருப்போரைப் போன்று ஆவாரா? (நரகவாசிகளான) இவர்களுக்குக் கொதிநீர் புகட்டப்பட்டு, அது அவர்களின் குடல்களைத் துண்டு துண்டாக்கிவிடும்."/>
        <aya index="16"
            text="(நபியே!) உம்மிடம் செவியுறு(வது போல் பாவனை செய்)வோரும் அவர்களில் உள்ளனர். இறுதியில் உம்மை விட்டு அவர்கள் வெளியேறியதும், &quot;சிறிது நேரத்திற்கு முன் அவர் என்ன சொன்னார்?&quot; என்று அறிவு வழங்கப்பட்டோரிடம் (கிண்டலாகக்) கேட்கின்றனர். இத்தகையோரின் உள்ளங்களில் அல்லாஹ் முத்திரையிட்டு விட்டான். அவர்கள் தமது சுய விருப்பங்களையே பின்பற்றுகின்றனர்."/>
        <aya index="17"
            text="அவன், நேர்வழியில் செல்வோருக்கு (மேலும்) நேர்வழியை அதிகப்படுத்துகிறான். அவர்களுக்கு இறையச்சத்தையும் வழங்குகிறான்."/>
        <aya index="18"
            text="உலகம் அழியும் நேரம் திடீரெனத் தம்மிடம் வருவதைத்தான் எதிர்பார்க்கிறார்களா? அதன் அடையாளங்கள் வந்து விட்டன. அ(ந்த நேரமான)து அவர்களிடம் வரும்போது அவர்கள் எவ்வாறு படிப்பினை பெறுவார்கள்?"/>
        <aya index="19"
            text="(நபியே!) அல்லாஹ்வைத் தவிர எந்தக் கடவுளும் இல்லை என்பதை அறிந்து கொள்வீராக!477 உமது பாவத்திற்காகவும், இறைநம்பிக்கை கொண்ட ஆண்களுக்காகவும், பெண்களுக்காகவும் பாவ மன்னிப்புக் கோருவீராக! அல்லாஹ், உங்கள் நடவடிக்கைகளையும், தங்குமிடத்தையும் அறிகிறான்.478"/>
        <aya index="20"
            text="&quot;(போர் குறித்து) ஓர் அத்தியாயம் அருளப்பட்டிருக்க வேண்டாமா?&quot; என இறைநம்பிக்கை கொண்டோர் கேட்கின்றனர். தெளிவான கருத்துக்களுடன் ஓர் அத்தியாயம் அருளப்பட்டு அதில் போர் பற்றிக் கூறப்பட்டால் தமது உள்ளங்களில் நோயுள்ளவர்கள், மரண பயத்தால் மதிமயங்கியவன் பார்ப்பதைப் போன்று உம்மைப் பார்ப்பதைக் காண்பீர். அவர்களுக்கு (அழிவு) நெருங்கி விட்டது."/>
        <aya index="21"
            text="கட்டுப்படுவதும் நல்ல பேச்சுமே (சிறந்தது). எனவே, (போர் குறித்த) செயல் திட்டம் உறுதியானதும் அவர்கள் அல்லாஹ்வுக்கு உண்மையாக நடந்து கொண்டால் அது அவர்களுக்கு நன்மையாகும்."/>
        <aya index="22"
            text="நீங்கள் புறக்கணித்து விடுவீர்களாயின், பூமியில் குழப்பம் விளைவிப்பதற்கும், உங்களின் இரத்த உறவுகளை முறிப்பதற்கும் (தவிர வேறெதற்கும்) முற்படுவீர்களா? 479"/>
        <aya index="23"
            text="இத்தகையோரையே அல்லாஹ் சபித்து விட்டான். அவர்களைச் செவிடாக்கியும், பார்வைகளைக் குருடாக்கியும் விட்டான்."/>
        <aya index="24"
            text="இந்தக் குர்ஆனை அவர்கள் சிந்திக்க வேண்டாமா? அல்லது (அவர்களின்) உள்ளங்களில் அதற்குரிய பூட்டுகள் உள்ளனவா?"/>
        <aya index="25"
            text="தமக்கு நேர்வழி தெளிவான பின்னரும் யார் புறமுதுகு காட்டித் திரும்பிச் சென்றார்களோ அவர்களுக்கு ஷைத்தான் (தீய எண்ணங்களை) அலங்கரித்துக் காட்டி நீட்டித்து விட்டான்."/>
        <aya index="26"
            text="இதற்குக் காரணம், அல்லாஹ் அருளியதை வெறுத்தோரிடம் &quot;நாங்கள் சில செயல்களில் உங்களுக்குக் கட்டுப்படுவோம்&quot; என்று அவர்கள் கூறியதுதான். அவர்களின் இரகசியப் பேச்சுகளை அல்லாஹ் நன்கறிவான்."/>
        <aya index="27"
            text="வானவர்கள், அவர்களின் முகங்களிலும், முதுகுகளிலும் அடித்து, அவர்களைக் கைப்பற்றும்போது எப்படி இருக்கும்?"/>
        <aya index="28"
            text="அவர்கள் அல்லாஹ்வுக்குக் கோபமூட்டுபவற்றைப் பின்பற்றியதும், அவனது பொருத்தத்தை வெறுத்ததுமே இதற்குக் காரணம். அவர்களின் செயல்களை அவன் அழித்து விட்டான்."/>
        <aya index="29"
            text="உள்ளங்களில் நோய் உள்ளவர்கள், 'தமது குரோதங்களை அல்லாஹ் வெளிப்படுத்தவே மாட்டான்' என எண்ணிக் கொண்டார்களா?"/>
        <aya index="30"
            text="(நபியே!) நாம் நாடினால் அவர்களை உமக்குக் காட்டியிருப்போம். அப்போது, அவர்களின் அடையாளத்தின் மூலம் அவர்களை அறிந்திருப்பீர். (அவர்கள்) பேசுகின்ற தொனியிலிருந்தும் அவர்களைத் தெளிவாக அறிந்து கொள்வீர். உங்கள் செயல்களை அல்லாஹ் அறிகிறான்."/>
        <aya index="31"
            text="உங்களில் போரிடுவோரையும், பொறுமையாளர்களையும் நாம் அறிவிக்கும் வரையிலும், உங்களைப் பற்றிய செய்திகளை நாம் வெளிப்படுத்தும் வரையிலும் உங்களைச் சோதிப்போம்."/>
        <aya index="32"
            text="(அல்லாஹ்வை) மறுத்து, அல்லாஹ்வின் பாதையை விட்டும் தடுத்துத் தமக்கு நேர்வழி தெளிவான பின்னரும் தூதருக்கு மாறுசெய்வோர், அல்லாஹ்வுக்கு எந்தத் தீங்கும் செய்துவிட முடியாது. அவர்களின் செயல்களை அவன் அழித்து விடுவான்."/>
        <aya index="33"
            text="இறைநம்பிக்கை கொண்டோரே! அல்லாஹ்வுக்குக் கட்டுப்படுங்கள்! தூதருக்கும் கட்டுப்படுங்கள்! உங்களின் செயல்களை வீணாக்கி விடாதீர்கள்."/>
        <aya index="34"
            text="(அல்லாஹ்வை) மறுத்து, அல்லாஹ்வின் பாதையை விட்டும் தடுத்து, பிறகு இறைமறுப்பாளர்களாகவே மரணித்து விட்டோரை அல்லாஹ் மன்னிக்கவே மாட்டான்."/>
        <aya index="35"
            text="நீங்கள் (போரில்) தைரியமிழந்து விடாதீர்கள்! சமாதானத்தைக் கோராதீர்கள். நீங்களே மேலோங்குபவர்கள். அல்லாஹ் உங்களுடன் இருக்கிறான். உங்கள் செயல்களை உங்களுக்கு அவன் குறைத்துவிட மாட்டான்."/>
        <aya index="36"
            text="இவ்வுலக வாழ்வு விளையாட்டும், வீணுமே ஆகும். நீங்கள் இறைநம்பிக்கை கொண்டு, இறையச்சத்துடன் இருந்தால் உங்களுக்குரிய கூலிகளை உங்களுக்கு வழங்குவான். உங்கள் பொருள் வளங்களை உங்களிடம் அவன் கேட்க மாட்டான்."/>
        <aya index="37"
            text="அவன் உங்களிடம் அதைக் கேட்டு வற்புறுத்தினால் நீங்கள் கஞ்சத்தனம் செய்வீர்கள். அது உங்கள் குரோதங்களை வெளிப்படுத்தி விடும்."/>
        <aya index="38"
            text="அறிந்து கொள்ளுங்கள்! நீங்கள் அல்லாஹ்வின் பாதையில் செலவு செய்வதற்காக அழைக்கப்படுகிறீர்கள். உங்களில் சிலர் கஞ்சத்தனம் செய்கின்றனர். (அவ்வாறு) கஞ்சத்தனம் செய்பவர் தனக்கு எதிராகவே கஞ்சத்தனம் செய்கிறார். அல்லாஹ் தேவைகளற்றவன். நீங்களோ தேவையுடைவர்கள். நீங்கள் புறக்கணித்தால் உங்களையன்றி வேறொரு சமுதாயத்தை அவன் மாற்றாகக் கொண்டு வருவான். அவர்கள் உங்களைப் போல் இருக்க மாட்டார்கள்."/>
    </sura>
    <sura index="48" name="">
        <aya index="1" text="(நபியே!) தெளிவான, பெரும் வெற்றியை உமக்கு வழங்கியுள்ளோம்.480"/>
        <aya index="2, 3"
            text="அல்லாஹ் உமது முந்திய, பிந்திய பாவங்களை மன்னிப்பதற்காகவும், அவன் தனது அருட்கொடையை உமக்கு முழுமைப்படுத்துவதற்காகவும், நேரான பாதையை உமக்குக் காட்டுவதற்காகவும், வலிமைமிக்க உதவியை உமக்கு வழங்குவதற்காகவும் (இவ்வாறு வெற்றியளித்தான்.)481"/>
        <aya index="4"
            text="இறைநம்பிக்கையாளர்கள் தமது நம்பிக்கையை மென்மேலும் அதிகரித்துக் கொள்வதற்காக அவர்களின் உள்ளங்களில் அமைதியை இறக்கி வைத்தான். வானங்களிலும் பூமியிலும் உள்ள படைகள் அல்லாஹ்வுக்கே உரியவையாகும். அல்லாஹ் நன்கறிந்தவனாகவும், நுண்ணறிவாளனாகவும் இருக்கிறான்."/>
        <aya index="5"
            text="இறைநம்பிக்கை கொண்ட ஆண்களையும், பெண்களையும் சொர்க்கங்களில் நுழையச் செய்வதற்காகவே (இவ்வாறு செய்தான்.) அவற்றின் கீழ் ஆறுகள் ஓடும். அதில் அவர்கள் நிரந்தரமாக இருப்பார்கள். அவர்களின் தீமைகளை அவர்களை விட்டும் அழிப்பதற்காகவும் (இதைச் செய்தான்.) அல்லாஹ்விடம் இது மகத்தான வெற்றியாக உள்ளது."/>
        <aya index="6"
            text="அல்லாஹ்வைப் பற்றித் தீய எண்ணம் கொண்ட நயவஞ்சக ஆண்கள், பெண்கள், இணைவைக்கும் ஆண்கள், பெண்கள் ஆகியோரைத் தண்டிப்பதற்காகவும் (இதைச் செய்தான்.) அவர்களுக்கே மோசமான கேடு உள்ளது. அவர்கள்மீது அல்லாஹ் கோபம் கொண்டு, அவர்களைச் சபித்து விட்டான். அவர்களுக்கு நரகத்தையே தயார்படுத்தியுள்ளான். அது சேருமிடத்தில் கெட்டது."/>
        <aya index="7"
            text="வானங்களிலும், பூமியிலும் உள்ள படைகள் அல்லாஹ்வுக்கே உரியவை. அல்லாஹ் மிகைத்தவனாகவும், நுண்ணறிவாளனாகவும் இருக்கிறான்."/>
        <aya index="8"
            text="(நபியே!) நாம் உம்மை சாட்சியாளராகவும், நற்செய்தி கூறுபவராகவும், எச்சரிக்கை செய்பவராகவும் அனுப்பியுள்ளோம்."/>
        <aya index="9"
            text="அல்லாஹ்வையும், அவனது தூதரையும் நீங்கள் நம்பிக்கை கொள்வதற்காகவும், அவனை நீங்கள் மகத்துவப்படுத்திக் கண்ணியப்படுத்துவதற்காகவும், காலையிலும், மாலையிலும் நீங்கள் அவனைப் போற்றுவதற்காகவும் (தூதரை அனுப்பியுள்ளோம்.)"/>
        <aya index="10"
            text="(நபியே!) உம்மிடம் உடன்படிக்கை செய்தவர்கள், அல்லாஹ்விடமே உடன்படிக்கை செய்துள்ளார்கள். அவர்களின் கைகளுக்கு மேல் அல்லாஹ்வின் கை உள்ளது. யார் (அதை) முறிக்கிறாரோ அவர் தமக்கு எதிராகவே முறிக்கிறார். அல்லாஹ்விடம் அளித்த வாக்குறுதியை நிறைவேற்றுபவருக்கு மகத்தான கூலி வழங்குவான்."/>
        <aya index="11"
            text="கிராமவாசிகளில் (போருக்கு வராமல்) பின்தங்கி விட்டோர், &quot;எங்களின் செல்வங்களும், குடும்பமும் எங்களைத் திசைதிருப்பி விட்டன. எங்களுக்காகப் பாவ மன்னிப்புக் கோருவீராக!&quot; என்று உம்மிடம் கூறுவார்கள். தமது உள்ளங்களில் இல்லாததைத் தமது நாவுகளால் கூறுகின்றனர். &quot;அல்லாஹ் உங்களுக்கு ஏதேனும் தீங்கை நாடினால், அல்லது ஏதேனும் நன்மையை நாடினால் அவனிடமிருந்து உங்களுக்கு (அதைத் தடுக்க)ச் சிறிதளவேனும் ஆற்றல் பெற்றவர் யார்?&quot; என்று கேட்பீராக! அவ்வாறல்ல! நீங்கள் செய்பவற்றை அல்லாஹ் நன்கறிந்தவனாக இருக்கிறான்."/>
        <aya index="12"
            text="மாறாக, இத்தூதரும் இறைநம்பிக்கையாளர்களும் தமது குடும்பத்தினரிடம் ஒருபோதும் திரும்பி வரவே மாட்டார்கள் என்று நீங்கள் நம்பினீர்கள். உங்கள் உள்ளங்களில் இது அலங்கரித்துக் காட்டப்பட்டது. நீங்கள் தீய எண்ணம் கொண்டீர்கள். நீங்கள் அழிந்து போகும் கூட்டமாக ஆகிவிட்டீர்கள்."/>
        <aya index="13"
            text="அல்லாஹ்வையும், அவனது தூதரையும் யார் நம்பிக்கை கொள்ளவில்லையோ, அந்த இறைமறுப்பாளர்களுக்குக் கொழுந்து விட்டெரியும் நரகத்தைத் தயார்படுத்தியுள்ளோம்."/>
        <aya index="14"
            text="வானங்கள், பூமியின் ஆட்சி அல்லாஹ்வுக்கே உரியது. தான் நாடியோரை அவன் மன்னிக்கிறான். தான் நாடியோரைத் தண்டிக்கிறான். அல்லாஹ் மன்னிப்புமிக்கவனாகவும், நிகரிலா அன்பாளனாகவும் இருக்கிறான்."/>
        <aya index="15"
            text="போர்க்களத்தில் கிடைக்கும் வெற்றிப் பொருட்களை எடுப்பதற்காக அவற்றை நோக்கி நீங்கள் சென்றால் &quot;எங்களை விடுங்கள்! நாங்களும் உங்களைப் பின்தொடர்கிறோம்&quot; எனப் (போருக்கு வராமல்) பின்தங்கிவிட்டோர் கூறுவார்கள். அவர்கள் அல்லாஹ்வின் கூற்றை மாற்ற நினைக்கின்றனர். &quot;எங்களைப் பின்தொடராதீர்கள். இவ்வாறுதான் முன்னரே அல்லாஹ் கூறியுள்ளான்&quot; என்று கூறிவிடுவீராக! அப்போது அவர்கள் &quot;இல்லை, நீங்கள் எங்கள்மீது பொறாமைப்படுகிறீர்கள்&quot; என்று கூறுவார்கள். அவர்கள் குறைந்தளவே விளங்கிக் கொள்வோராக இருக்கின்றனர்."/>
        <aya index="16"
            text="(நபியே! போருக்கு வராமல்) பின்தங்கிவிட்ட கிராமவாசிகளிடம், &quot;கடும் பலசாலிகளான ஒரு கூட்டத்தாருக்கு எதிராக நீங்கள் அழைக்கப்படுவீர்கள். அவர்களுடன் போரிடுவீர்கள். அல்லது அவர்கள் அடிபணிவார்கள். எனவே நீங்கள் கட்டுப்பட்டால் அல்லாஹ் உங்களுக்கு அழகிய கூலியை வழங்குவான். இதற்கு முன்னர் நீங்கள் புறக்கணித்தது போல் புறக்கணிப்பீர்களாயின் உங்களைத் துன்புறுத்தும் வேதனையால் தண்டிப்பான்&quot;என்று கூறுவீராக!"/>
        <aya index="17"
            text="(போரில் கலந்து கொள்ளாமலிருப்பது) குருடர்கள்மீதும் குற்றமில்லை. ஊனமுற்றவர்கள்மீதும் குற்றமில்லை. நோயாளியின்மீதும் குற்றமில்லை. அல்லாஹ்வுக்கும், அவனது தூதருக்கும் கட்டுப்படுவோரைச் சொர்க்கங்களில் நுழையச் செய்வான். அவற்றின் கீழ் ஆறுகள் ஓடும். யாரேனும் புறக்கணித்தால் அவரைத் துன்புறுத்தும் வேதனையால் தண்டிப்பான்."/>
        <aya index="18, 19"
            text="இறைநம்பிக்கையாளர்கள் அந்த மரத்திற்கு அடியில் உம்மிடம் உடன்படிக்கை செய்தபோது அவர்களை அல்லாஹ் பொருந்திக் கொண்டான். அவர்களின் உள்ளங்களில் உள்ளவற்றை அறிந்திருந்தான். அவர்கள்மீது அமைதியை இறக்கினான். அவர்களுக்கு உடனடி வெற்றியையும், ஏராளமான வெற்றிப் பொருட்களையும் வழங்கினான். அவற்றை அவர்கள் கைப்பற்றிக் கொள்வார்கள். அல்லாஹ் மிகைத்தவனாகவும், நுண்ணறிவாளனாகவும் இருக்கிறான்.482"/>
        <aya index="20"
            text="நீங்கள் கைப்பற்றிக் கொள்ளும் ஏராளமான வெற்றிப் பொருட்களை அல்லாஹ் உங்களுக்கு வாக்களித்து, அதை உங்களுக்கு விரைவாகவும் வழங்கினான். உங்களை(த் தாக்குவதை) விட்டும் மக்களின் கரங்களைத் தடுத்தான். இறைநம்பிக்கை கொண்டோருக்கு இது ஒரு சான்றாக ஆவதற்காகவும், உங்களை நேர்வழியில் செலுத்துவதற்காகவும் (இவ்வாறு செய்தான்)"/>
        <aya index="21"
            text="(வெற்றிப் பொருட்களில்) வேறு சிலவற்றையும் (வாக்களித்துள்ளான்.) அவற்றின்மீது நீங்கள் (இன்னும்) ஆற்றல் பெறவில்லை. அவற்றை அல்லாஹ் நன்கறிந்துள்ளான். ஒவ்வொரு பொருளின்மீதும் அல்லாஹ் ஆற்றலுடையவனாக இருக்கிறான்."/>
        <aya index="22"
            text="உங்களுடன் இறைமறுப்பாளர்கள் போரிட்டால் புறமுதுகு காட்டி ஓடுவார்கள். பின்னர் எந்தப் பாதுகாவலரையும், உதவியாளரையும் காண மாட்டார்கள்."/>
        <aya index="23"
            text="இதற்கு முன்சென்றோர் விஷயத்தில் (இதுதான்) அல்லாஹ் ஏற்படுத்திய வழிமுறையாகும். அல்லாஹ்வின் வழிமுறையில் எவ்வித மாற்றத்தையும் காண மாட்டீர்."/>
        <aya index="24"
            text="மக்காவின் பள்ளத்தாக்கில் அவர்கள்மீது உங்களுக்கு வெற்றியளித்தபின், அவர்களின் கைகளை உங்களை விட்டும், உங்களின் கைகளை அவர்களை விட்டும் அவனே தடுத்தான். நீங்கள் செய்பவற்றை அல்லாஹ் பார்ப்பவனாக இருக்கிறான்.483"/>
        <aya index="25"
            text="அவர்களே இறைமறுப்பாளர்கள். அவர்கள் மஸ்ஜிதுல் ஹராமை விட்டு உங்களையும் பலிப் பிராணிகளையும் தடுத்தனர். அவையோ தமக்குரிய எல்லையை அடையாமல் நிறுத்தி வைக்கப்பட்டிருந்தன. (மக்காவிலுள்ள) உங்களுக்குத் தெரியாத இறைநம்பிக்கை கொண்ட ஆண்கள்மீதும், பெண்கள்மீதும் அறியாமல் நீங்கள் தாக்குதல் தொடுத்து, அவர்களின்(மீது தாக்குதல் நடத்தியதன்) காரணமாக உங்களுக்குச் சங்கடம் ஏற்பட்டுவிடும் என்றில்லாவிட்டால் (போரிட உங்களுக்கு அனுமதி வழங்கியிருப்பான்). அல்லாஹ், தான் நாடியோரைத் தன் அருளில் நுழையச் செய்வதற்காகவே (இவ்வாறு செய்கிறான்). அவர்கள் (இறைமறுப்பாளர்களிடமிருந்து) பிரிந்திருந்தால் அவர்களிலுள்ள இறைமறுப்பாளர்களைத் துன்புறுத்தும் வேதனையால் தண்டித்திருப்போம்.484"/>
        <aya index="26"
            text="இறைமறுப்பாளர்கள் தமது உள்ளங்களில் அறியாமைக்காலக் குலப்பெருமையைக் கொண்டிருந்த நேரத்தில் அல்லாஹ் தனது தூதர்மீதும், இறைநம்பிக்கை கொண்டோர்மீதும் தனது அமைதியை இறக்கினான். அவர்களை இறையச்சக் கொள்கையில் உறுதிப்படுத்தினான். அவர்கள் அதற்குத் தகுதி படைத்தவர்களாவும், அதன் சொந்தக்காரர்களாகவும் இருந்தனர். ஒவ்வொரு பொருளையும் அல்லாஹ் நன்கறிந்தவனாக இருக்கிறான்."/>
        <aya index="27"
            text="அல்லாஹ், தன் தூதருக்கு (அவர் கண்ட) கனவை உண்மைப்படுத்தி விட்டான். அல்லாஹ் நாடினால் உங்கள் தலைகளை மழித்தும், (முடியைக்) குறைத்தும் நீங்கள் பயமின்றிப் பாதுகாப்புடன் மஸ்ஜிதுல் ஹராமிற்குள் நுழைவீர்கள். நீங்கள் அறியாததை அவன் அறிவான். இதுதவிர உடனடி வெற்றியையும் வழங்கியுள்ளான்.485"/>
        <aya index="28"
            text="எல்லா மார்க்கங்களைவிட இ(ம் மார்க்கத்)தை மேலோங்கச் செய்வதற்காக அவனே நேர்வழியுடனும், உண்மை மார்க்கத்துடனும் தனது தூதரை அனுப்பினான். சாட்சியாக இருக்க அல்லாஹ்வே போதுமானவன்.486"/>
        <aya index="29"
            text="முஹம்மத், அல்லாஹ்வின் தூதராவார். அவருடன் இருப்பவர்கள் இறைமறுப்பாளர்கள்மீது கடுமையாகவும், தமக்குள் இரக்கமுடையோராகவும் இருப்பார்கள். அவர்களை ருகூவு செய்வோராகவும், ஸஜ்தா செய்வோராகவும் காண்பீர். அவர்கள் அல்லாஹ்விடமிருந்து அருளையும், திருப்தியையும் வேண்டுகின்றனர். அவர்களின் முகங்களிலுள்ள ஸஜ்தாவின் வடுவே அவர்களின் அடையாளமாகும். இதுவே தவ்ராத்தில் அவர்களுக்குரிய எடுத்துக்காட்டாகும். இன்ஜீலில் அவர்களின் எடுத்துக்காட்டானது ஒரு பயிரைப் போன்றது. அது தனது குருத்தை வெளிப்படுத்தி அதைப் பலப்படுத்தியது. பின்னர் அது தடித்துத் தனது தண்டின்மீது நிமிர்ந்து நிற்கிறது. அது விவசாயிகளை ஈர்க்கிறது. இறைநம்பிக்கையாளர்கள் மூலம் இறைமறுப்பாளர்களுக்குக் கோபத்தை ஏற்படுத்துவான் என்பதே இதற்குக் காரணம். அவர்களில் இறைநம்பிக்கை கொண்டு, நற்செயல்கள் செய்வோருக்கு மன்னிப்பையும், மகத்தான கூலியையும் அல்லாஹ் வாக்களித்துள்ளான்."/>
    </sura>
    <sura index="49" name="">
        <aya index="1"
            text="இறைநம்பிக்கை கொண்டோரே! அல்லாஹ்வுக்கும் அவனது தூதருக்கும் முன்னர் (கருத்துக் கூற) முந்தாதீர்கள். அல்லாஹ்வை அஞ்சிக் கொள்ளுங்கள்! அல்லாஹ் செவியேற்பவன்; நன்கறிந்தவன்.487"/>
        <aya index="2"
            text="இறைநம்பிக்கை கொண்டோரே! நபியின் குரலுக்கு மேல் உங்கள் குரல்களை உயர்த்தாதீர்கள்! உங்களில் ஒருவர் மற்றவரிடம் உரத்துப் பேசுவதுபோல் அவரிடம் உரத்துப் பேசாதீர்கள்! (இதனால்) நீங்கள் அறியாத விதத்தில் உங்களின் நற்செயல்கள் அழிந்து விடும்.488"/>
        <aya index="3"
            text="அல்லாஹ்வின் தூதரிடம் யார் தமது குரலைத் தாழ்த்துகிறார்களோ அவர்களின் உள்ளங்களை இறையச்சத்திற்காக அல்லாஹ் தூய்மைப்படுத்தியுள்ளான். அவர்களுக்கு மன்னிப்பும், மகத்தான கூலியும் உண்டு."/>
        <aya index="4"
            text="(நபியே!) அறைகளுக்கு முன்னாலிருந்து உம்மை உரத்த குரலில் அழைத்தவர்களில் அதிகமானோர் விளங்கிக் கொள்ளாதவர்களே!489"/>
        <aya index="5"
            text="நீர் (அறையிலிருந்து) வெளியேறி அவர்களிடம் வரும்வரை அவர்கள் பொறுமையாக இருந்திருப்பார்களாயின் அது அவர்களுக்குச் சிறந்ததாக இருந்திருக்கும். அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="6"
            text="இறைநம்பிக்கை கொண்டோரே! பாவம் செய்பவன் உங்களிடம் ஏதேனும் ஒரு செய்தியைக் கொண்டுவந்தால், அறியாமையால் ஒரு கூட்டத்தாருக்கு நீங்கள் தீங்கிழைக்காதிருக்க (அதன் உண்மைத் தன்மையை)த் தெளிவுபடுத்திக் கொள்ளுங்கள். (இல்லையெனில்) நீங்கள் செய்ததற்காக வருந்துவோராக ஆகி விடுவீர்கள்."/>
        <aya index="7"
            text="அறிந்து கொள்ளுங்கள்! உங்களிடையே அல்லாஹ்வின் தூதர் இருக்கிறார். பல விஷயங்களில் அவர் உங்களுக்குக் கட்டுப்பட்டிருந்தால் நீங்கள் கஷ்டத்திற்கு உள்ளாகியிருப்பீர்கள். எனினும், அல்லாஹ் இறைநம்பிக்கையை உங்களின் விருப்பத்திற்குரியதாக ஆக்கினான். அதை உங்கள் உள்ளங்களுக்கு அழகாக்கி வைத்தான். இறை மறுப்பையும், பாவத்தையும், மாறு செய்வதையும் உங்களுக்கு வெறுப்பாக ஆக்கினான். இத்தகையோரே நேர்வழி பெற்றவர்கள்."/>
        <aya index="8"
            text="(இது) அல்லாஹ்விடமிருந்து பெற்ற சிறப்பும் அருளுமாகும். அல்லாஹ் நன்கறிந்தவன்; நுண்ணறிவாளன்."/>
        <aya index="9"
            text="இறைநம்பிக்கை கொண்டவர்களில் இரு தரப்பினர் சண்டையிட்டுக் கொண்டால் அவர்களுக்கிடையே நல்லிணக்கத்தை ஏற்படுத்துங்கள்! அவர்களில் ஒரு தரப்பினர் மற்றவர்களிடம் வரம்பு மீறினால், வரம்பு மீறியோர் அல்லாஹ்வின் கட்டளையின் பக்கம் மீண்டு வரும்வரை அவர்களுடன் சண்டையிடுங்கள்! அவர்கள் திரும்பிவிட்டால் அவர்களிடையே நடுநிலையுடன் நல்லிணக்கத்தை ஏற்படுத்துங்கள்! நீதியை நிலைநாட்டுங்கள்! நீதியாளர்களை அல்லாஹ் நேசிக்கிறான்.490"/>
        <aya index="10"
            text="இறைநம்பிக்கையாளர்கள் அனைவரும் சகோதரர்களே! எனவே உங்கள் சகோதரர்களுக்கிடையே நல்லிணக்கத்தை ஏற்படுத்துங்கள்! அல்லாஹ்வை அஞ்சிக் கொள்ளுங்கள்! இதனால் நீங்கள் அருள் வழங்கப்படுவீர்கள்."/>
        <aya index="11"
            text="இறைநம்பிக்கை கொண்டோரே! ஒரு சமுதாயம், மற்றொரு சமுதாயத்தை ஏளனம் செய்ய வேண்டாம். அவர்கள், இவர்களைவிடச் சிறந்தவர்களாக இருக்கலாம். எந்தப் பெண்களும், மற்றப் பெண்களை ஏளனம் செய்ய வேண்டாம். அவர்கள் இவர்களைவிடச் சிறந்தோராக இருக்கலாம். உங்களுக்குள் (ஒருவரையொருவர்) குறை கூறிக் கொள்ளாதீர்கள். (தீய) பட்டப் பெயர்களால் அழைக்காதீர்கள். இறைநம்பிக்கைக்குப்பின் தீய பெயர்களைச் சூட்டுவது மிகக் கெட்டது. யார் பாவ மன்னிப்புத் தேடவில்லையோ அவர்களே அநியாயக்கார்கள்.491"/>
        <aya index="12"
            text="இறைநம்பிக்கை கொண்டோரே! சந்தேகம் கொள்வதில் அதிகமானவற்றைத் தவிர்த்துக் கொள்ளுங்கள்! சில சந்தேகங்கள் பாவமானவையாகும். (குறைகளைத்) துருவித் துருவி ஆராயாதீர்கள்! உங்களில் சிலர், சிலரைப் பற்றிப் புறம் பேசாதீர்கள். இறந்துவிட்ட தனது சகோதரனின் மாமிசத்தைச் சாப்பிட உங்களில் எவரும் விரும்புவாரா? நீங்கள் அதை வெறுப்பீர்கள். அல்லாஹ்வை அஞ்சிக் கொள்ளுங்கள்! அல்லாஹ் மன்னிப்புமிக்கவன்; நிகரிலா அன்பாளன்.492"/>
        <aya index="13"
            text="மனிதர்களே! ஓர் ஆண், ஒரு பெண்ணிலிருந்தே உங்களைப் படைத்துள்ளோம். நீங்கள் ஒருவரையொருவர் அறிந்து கொள்வதற்காகவே உங்களைக் கிளைகளாகவும், குலங்களாவும் ஆக்கினோம். உங்களில் இறையச்சம் மிக்கவரே அல்லாஹ்விடம் கண்ணியத்திற்குரியவர் ஆவார். அல்லாஹ்வே நன்கறிந்தவன்; எல்லாம் தெரிந்தவன்.493"/>
        <aya index="14"
            text="(நபியே!) &quot;இறைநம்பிக்கை கொண்டோம்&quot; எனக் கிராமவாசிகள் கூறுகின்றனர். &quot;நீங்கள் இறைநம்பிக்கை கொள்ளவில்லை. மாறாக 'நாங்கள் இஸ்லாத்தை ஏற்றுக் கொண்டோம்' என்று கூறுங்கள். உங்கள் உள்ளங்களில் இறைநம்பிக்கை நுழையவே இல்லை. நீங்கள் அல்லாஹ்வுக்கும், அவனது தூதருக்கும் கட்டுப்பட்டால் உங்கள் நற்செயல்களில் எதையும் உங்களுக்குக் குறைத்துவிட மாட்டான்&quot; என்று கூறுவீராக! அல்லாஹ் மன்னிப்புமிக்கவன்; நிகரிலா அன்பாளன்.494"/>
        <aya index="15"
            text="அல்லாஹ்மீதும், அவனது தூதர்மீதும் நம்பிக்கை கொண்டு, பின்னர் எவ்வித ஐயமும் கொள்ளாமல் தமது செல்வங்களாலும், உயிர்களாலும் அல்லாஹ்வின் பாதையில் போரிடுவோரே இறைநம்பிக்கையாளர்கள். அவர்களே உண்மையாளர்கள்."/>
        <aya index="16"
            text="&quot;வானங்களில் உள்ளவற்றையும், பூமியில் உள்ளவற்றையும் அல்லாஹ் அறிந்தவனாக இருக்க, நீங்கள் அவனுக்கு உங்கள் மார்க்கத்தைக் கற்றுக் கொடுக்கிறீர்களா?&quot; என்று கேட்பீராக! ஒவ்வொரு பொருளையும் அல்லாஹ் நன்கறிந்தவன்."/>
        <aya index="17"
            text="(நபியே!) அவர்கள் இஸ்லாத்தை ஏற்றுக் கொண்டதை உமக்குச் செய்த உதவியாகக் கருதுகின்றனர். &quot;நீங்கள் இஸ்லாத்தை ஏற்றுக் கொண்டதை எனக்குச் செய்த உதவியாகக் கருதாதீர்கள்! மாறாக, இறைநம்பிக்கை கொள்வதற்காக உங்களுக்கு அல்லாஹ் நேர்வழி காட்டியதன் மூலம் அவனே உங்களுக்கு உதவியுள்ளான். நீங்கள் உண்மையாளர்களாக இருந்தால் (இதை அறிந்து கொள்வீர்கள்)&quot; எனக் கூறுவீராக!"/>
        <aya index="18"
            text="அல்லாஹ் வானங்களிலும், பூமியிலும் மறைந்திருப்பவற்றை அறிகிறான். நீங்கள் செய்பவற்றையும் அல்லாஹ் பார்க்கின்றான்."/>
    </sura>
    <sura index="50" name="">
        <aya index="1" text="காஃப். கண்ணியமிக்க இக்குர்ஆன்மீது சத்தியமாக!495"/>
        <aya index="2, 3"
            text="எனினும், அவர்களிலிருந்தே ஓர் எச்சரிக்கையாளர் அவர்களிடம் வந்திருப்பது பற்றி ஆச்சரியப்படுகின்றனர். &quot;இது ஆச்சரியமான விஷயமே! நாம் இறந்து, மண்ணாக ஆகி விட்டாலுமா (உயிர்ப்பிக்கப்படுவோம்)? இது (சாத்தியமற்ற) தூரமான மீளுதல்&quot; என இறைமறுப்பாளர்கள் கூறுகின்றனர்."/>
        <aya index="4"
            text="அவர்(களின் உடல்)களை இந்தப் பூமி எந்தளவு குறைத்துள்ளது என்பதை அறிந்துள்ளோம். நம்மிடம் பாதுகாக்கப்பட்ட பதிவேடுள்ளது."/>
        <aya index="5"
            text="எனினும், அவர்களிடம் உண்மை வந்தபோது அதைப் பொய்யெனக் கூறினர். அதனால் அவர்கள் தடுமாற்ற நிலையிலேயே உள்ளனர்."/>
        <aya index="6"
            text="அவர்களுக்கு மேலுள்ள வானத்தை நாம் எவ்வாறு கட்டமைத்து, அலங்கரித்துள்ளோம் என்பதை அவர்கள் பார்க்கவில்லையா? அதில் விரிசல்கள் எதுவும் இல்லை."/>
        <aya index="7"
            text="பூமியை விரித்து, அதில் உறுதியான மலைகளை நாட்டினோம். அழகிய ஒவ்வொரு பயிர்வகையையும் அதில் முளைக்கச் செய்தோம்."/>
        <aya index="8"
            text="(நம்மை நோக்கித்) திரும்பும் ஒவ்வொரு அடியாருக்கும் (இது) படிப்பினையாகவும் நினைவூட்டலாகவும் உள்ளது."/>
        <aya index="9, 10, 11"
            text="நாம் வானிலிருந்து அருள்வளமிக்க தண்ணீரைப் பொழிவித்தோம். அதன் மூலம் அடியார்களுக்கு உணவளிப்பதற்காகத் தோட்டங்களையும், அறுவடைக்கு உகந்த தானியங்களையும், அடுக்கடுக்கான பாளைகளுடன் நெடிதுயர்ந்த பேரீச்சை மரங்களையும் முளைக்கச் செய்தோம். இறந்த பூமியை அதன்மூலம் உயிர்ப்பித்தோம். (இறந்தவர்கள் உயிர் பெற்று) வெளியேறுவதும் இவ்வாறுதான்."/>
        <aya index="12, 13, 14"
            text="இவர்களுக்கு முன் நூஹின் சமுதாயம், கிணற்றுவாசிகள், ஸமூது சமுதாயம், ஆது சமுதாயம், ஃபிர்அவ்ன், லூத்தின் சகோதரர்கள், தோப்புவாசிகள், துப்பஃ சமுதாயம் ஆகியோர் (என்னை) மறுத்தனர். அனைவரும் தூதர்களைப் பொய்யெனக் கூறினர். எனவே எனது எச்சரிக்கை நிறைவேறியது."/>
        <aya index="15"
            text="ஆரம்பத்தில் (இவர்களைப்) படைத்ததால் நாம் களைப்படைந்து விட்டோமா? இல்லை! (அவ்வாறிருந்தும்) புதிதாகப் படைப்பது பற்றி இவர்கள் ஐயத்தில் உள்ளனர்."/>
        <aya index="16"
            text="நாமே மனிதனைப் படைத்தோம். அவனது உள்ளம் என்ன நினைக்கிறது என்பதையும் அறிவோம். பிடரி நரம்பைவிட அவனுக்கு மிக நெருக்கமாக இருக்கிறோம்.496"/>
        <aya index="17"
            text="இரண்டு பதிவாளர்கள் பதிவு செய்யும் வேளையில் வலது புறத்திலும், இடது புறத்திலும் அமர்ந்துள்ளனர்.497"/>
        <aya index="18"
            text="(பதிவு செய்வதற்குத்) தயாராக உள்ள கண்காணிப்பாளர் அவனிடம் இருக்கும் நிலையிலேயே தவிர அவன் எச்சொல்லையும் பேசுவதில்லை."/>
        <aya index="19"
            text="&quot;உண்மையாகவே மரணத்தின் வேதனை வந்து விட்டது. எதனை விட்டும் நீ வெருண்டோடிக் கொண்டிருந்தாயோ அது இதுதான்&quot;"/>
        <aya index="20, 21"
            text="&quot;ஸூர் ஊதப்பட்டு விட்டது. இதுதான் வாக்களிக்கப்பட்ட நாள். அழைத்துச் செல்பவரும், சாட்சியாளரும் தம்முடன் இருக்கும் நிலையில் ஒவ்வொருவரும் வந்து விட்டனர்&quot;"/>
        <aya index="22, 23"
            text="&quot;இதைப் பற்றி நீ அலட்சியத்தில் இருந்தாய். இப்போது உனது திரையை உன்னை விட்டும் நீக்கி விட்டோம். உனது பார்வை இன்று கூர்மையாக உள்ளது. இதோ! என்னிடம் இருப்பது (பதிவேடு) தயாராகவுள்ளது&quot; என்று அவனுடன் இருக்கின்ற (வான)வர் கூறுவார்."/>
        <aya index="24, 25, 26"
            text="&quot;பிடிவாதம் கொண்ட ஒவ்வொரு இறைமறுப்பாளனையும் நீங்கள் இருவரும் நரகத்தில் போட்டு விடுங்கள்! அவன் நல்லதைத் தடுத்தவன்; வரம்பு மீறியவன்; ஐயத்தில் இருந்தவன். அவன் அல்லாஹ்வுடன் வேறு கடவுளை ஏற்படுத்தினான். எனவே நீங்கள் இருவரும் அவனைக் கடும் வேதனையில் போட்டு விடுங்கள்&quot; (என்று வானவர்களிடம் கூறப்படும்.)498"/>
        <aya index="27"
            text="&quot;எங்கள் இறைவனே! நான் அவனை வரம்புமீறச் செய்யவில்லை. மாறாக, அவன்தான் தூரமான வழிகேட்டில் இருந்தான்&quot; என அவனது தோழன் (ஷைத்தான்) கூறுவான்."/>
        <aya index="28, 29"
            text="&quot;என் முன்னிலையில் தர்க்கம் செய்யாதீர்கள். ஏற்கனவே உங்களிடம் எச்சரிக்கை செய்திருந்தேன். என்னிடம் வாக்கு மாற்றப்பட மாட்டாது. நான் அடியார்களுக்குச் சிறிதும் அநியாயம் செய்பவனல்ல&quot; என்று (இறைவன்) கூறுவான்."/>
        <aya index="30"
            text="அந்நாளில் நரகத்தை நோக்கி, &quot;நீ நிறைந்து விட்டாயா?&quot; என்று கேட்போம். &quot;இன்னும் அதிகமாக இருக்கிறதா?&quot; என்று அது கேட்கும்.499"/>
        <aya index="31"
            text="இறையச்சமுடையோருக்காக சொர்க்கம் அருகில் கொண்டு வரப்படும். (அது) தூரமாக இருக்காது."/>
        <aya index="32"
            text="உங்களுக்கு வாக்களிக்கப்பட்டது இதுவே! பேணி நடந்து, பாவ மன்னிப்புக் கோரும் ஒவ்வொருவருக்கும் (இது) உரியது."/>
        <aya index="33"
            text="அத்தகையோர் மறைவான நிலையில் அளவிலா அருளாளனுக்கு அஞ்சி, (இறைவனை நோக்கி) மீளும் மனதுடன் வருபவர்கள்."/>
        <aya index="34"
            text="&quot;இதில் அமைதியுடன் நுழையுங்கள்! இது நிரந்தரமாக இருப்பதற்குரிய நாள்&quot; (என்று அவர்களிடம் கூறப்படும்.)"/>
        <aya index="35"
            text="அங்கு அவர்கள் விரும்பியவையெல்லாம் அவர்களுக்கு உண்டு. (அதைவிட) அதிகமாகவும் நம்மிடம் உள்ளது."/>
        <aya index="36"
            text="இவர்களுக்கு முன் எத்தனையோ தலைமுறையினரை நாம் அழித்துள்ளோம். அவர்கள் இவர்களைவிட வலிமை வாய்ந்தவர்கள். அவர்கள் பல ஊர்களிலும் சுற்றித் திரிந்தனர். ஏதேனும் புகலிடம் இருந்ததா?"/>
        <aya index="37"
            text="சிந்தனையுடையோருக்கு, அல்லது கவன ஈர்ப்புடன் செவியுறுவோருக்கு இதில் படிப்பினை உள்ளது."/>
        <aya index="38"
            text="நாமே வானங்களையும், பூமியையும், அவற்றுக்கு இடைப்பட்டவற்றையும் ஆறு நாட்களில் படைத்தோம். நமக்கு எவ்விதக் களைப்பும் ஏற்படவில்லை."/>
        <aya index="39"
            text="(நபியே!) அவர்கள் கூறுவதைப் பொறுத்துக் கொள்வீராக! சூரியன் உதிக்கும் முன்னரும், மறையும் முன்னரும் உமது இறைவனின் புகழைக் கொண்டு போற்றுவீராக!500"/>
        <aya index="40" text="இரவிலும், தொழுகைக்குப் பிறகும் அவனைப் போற்றுவீராக!"/>
        <aya index="41"
            text="(நபியே!) செவிமடுப்பீராக! அந்நாளில் அருகிலுள்ள இடத்திலிருந்து அழைப்பாளர் அழைப்பார்."/>
        <aya index="42"
            text="அந்நாளில் மெய்யாகவே பெரும் சப்தத்தைச் செவியேற்பார்கள். அதுவே (இறந்தோர் உயிர்ப்பிக்கப்பட்டு) வெளியேறும் நாளாகும்."/>
        <aya index="43"
            text="நாமே உயிர்பிக்கிறோம்; மரணிக்கச் செய்கிறோம். (அவர்களின்) மீளுதல் நம்மிடமே உள்ளது."/>
        <aya index="44"
            text="பூமி அவர்களை விட்டும் பிளந்து விடும் நாளில் (அதிலிருந்து) விரைந்து வருவார்கள். இது நமக்கு எளிதான ஒன்றுதிரட்டுதலாகும்."/>
        <aya index="45"
            text="(நபியே!) அவர்கள் கூறுவதை நாம் நன்கறிவோம். நீர் அவர்களை அடக்கியாள்பவர் அல்ல. எனவே எனது எச்சரிக்கைக்கு அஞ்சுவோருக்கு இந்தக் குர்ஆன் மூலம் அறிவுறுத்துவீராக!"/>
    </sura>
    <sura index="51" name="">
        <aya index="1" text="புழுதியைக் கிளப்பும் காற்றுகள்மீது சத்தியமாக!"/>
        <aya index="2" text="(மழை எனும்) சுமையைச் சுமப்பவற்றின்மீது சத்தியமாக!"/>
        <aya index="3" text="எளிதாகச் செல்பவற்றின்மீது சத்தியமாக!"/>
        <aya index="4" text="கட்டளையைப் பங்கிடுவோர்மீது சத்தியமாக!"/>
        <aya index="5" text="உங்களுக்கு வாக்களிக்கப்படுவதெல்லாம் உண்மையே!"/>
        <aya index="6" text="(மறுமையில்) கூலி கொடுப்பது நடந்தே தீரும்."/>
        <aya index="7" text="பாதைகளைக் கொண்ட வானத்தின்மீது சத்தியமாக!"/>
        <aya index="8" text="நீங்கள் மாறுபட்ட கருத்திலேயே இருக்கிறீர்கள்."/>
        <aya index="9" text="திசை திருப்பப்படுபவரே இ(வ்வேதத்)தைவிட்டும் திருப்பப்படுகிறார்."/>
        <aya index="10" text="பொய்யர்கள் அழிந்து விடுவார்கள்."/>
        <aya index="11" text="அவர்கள் அறிவீனத்தால் அலட்சியத்தில் உள்ளனர்."/>
        <aya index="12" text="&quot;தீர்ப்பு நாள் எப்போது?&quot; என அவர்கள் கேட்கின்றனர்."/>
        <aya index="13" text="அந்நாளில் அவர்கள் நரகத்தில் வேதனை செய்யப்படுவார்கள்."/>
        <aya index="14"
            text="&quot;உங்கள் வேதனையை அனுபவியுங்கள்! நீங்கள் எதை விரைந்து தேடிக் கொண்டிருந்தீர்களோ அதுதான் இது&quot; (என்று கூறப்படும்.)"/>
        <aya index="15" text="இறையச்சமுடையார் சொர்க்கங்களிலும், நீரூற்றுகளிலும் இருப்பார்கள்."/>
        <aya index="16"
            text="அவர்களின் இறைவன், அவர்களுக்கு வழங்கியதைப் பெற்றுக் கொண்டவர்களாக இருப்பார்கள். இதற்கு முன்னர் அவர்களே நன்மை செய்வோராக இருந்தனர்."/>
        <aya index="17" text="அவர்கள் இரவில் சிறிது நேரமே உறங்குவோராக இருந்தனர்.501"/>
        <aya index="18" text="அவர்கள் ஸஹர் நேரங்களில் பாவ மன்னிப்புத் தேடுவார்கள்.502"/>
        <aya index="19"
            text="அவர்களின் செல்வங்களில் இரந்து கேட்போருக்கும், (கேட்காத) ஏழைகளுக்கும் உரிமை உண்டு."/>
        <aya index="20, 21"
            text="உறுதியாக நம்புவோருக்கு இந்தப் பூமியிலும், உங்களுக்குள்ளேயும் சான்றாதாரங்கள் உள்ளன. நீங்கள் சிந்திக்க வேண்டாமா?"/>
        <aya index="22"
            text="உங்களின் உணவும், உங்களுக்கு வாக்களிக்கப்பட்டதும் வானத்தில் இருக்கின்றன."/>
        <aya index="23"
            text="வானம், பூமியின் இறைவன்மீது சத்தியமாக! நீங்கள் பேசுகிறீர்கள் என்பது (எப்படி உண்மையோ அது) போல் இது உண்மையாகும்."/>
        <aya index="24"
            text="(நபியே!) இப்ராஹீமுடைய கண்ணியத்திற்குரிய விருந்தாளிகளின் செய்தி உம்மிடம் வந்ததா?"/>
        <aya index="25"
            text="அவர்கள் அவரிடம் வந்தபோது &quot;ஸலாம்&quot; என்றனர். அதற்கவர், &quot;ஸலாம், அறிமுகமில்லாத கூட்டமாக இருக்கிறீர்களே!&quot; என்று கூறினார்."/>
        <aya index="26"
            text="அவர், தமது குடும்பத்தாரிடம் திரும்பிச் சென்று கொழுத்த காளைக் கன்றை (பொறித்துக்) கொண்டு வந்தார்."/>
        <aya index="27"
            text="அதை அவர்களுக்கு அருகில் வைத்தார். &quot;நீங்கள் சாப்பிட மாட்டீர்களா?&quot; என்று கேட்டார்."/>
        <aya index="28"
            text="அவர்களைப் பற்றி மனதிற்குள் பயந்தார். &quot;அஞ்சாதீர்!&quot; என அவர்கள் கூறினர். அறிவுள்ள ஆண் குழந்தையைப் பற்றி அவருக்கு நற்செய்தி கூறினர்."/>
        <aya index="29"
            text="அப்போது அவரது மனைவி சப்தமிட்டவாறு முன்னோக்கி வந்தார். அவர் தமது முகத்தில் அடித்துக் கொண்டு, &quot;(நான்) மலடான ஒரு வயோதிகப் பெண்&quot; என்றார்."/>
        <aya index="30"
            text="&quot;இவ்வாறே உமது இறைவன் கூறினான். அவன் நுண்ணறிவாளன்; நன்கறிந்தவன்&quot; என அவர்கள் கூறினர்."/>
        <aya index="31"
            text="&quot;தூதர்களே! உங்கள் விஷயம் என்ன?&quot; என்று (இப்ராஹீம்) கேட்டார்."/>
        <aya index="32, 33, 34"
            text="&quot;குற்றவாளிக் கூட்டத்தின்மீது களிமண் கற்களை எறிவதற்காக அனுப்பப்பட்டுள்ளோம். (அது) வரம்பு மீறியோருக்காக உமது இறைவனிடம் அடையாளமிடப்பட்டது&quot; என்று கூறினர்."/>
        <aya index="35" text="அங்கிருந்த இறைநம்பிக்கையாளர்களை வெளியேற்றினோம்."/>
        <aya index="36"
            text="எனினும், அவ்வூரில் (லூத்துடைய) ஒரு வீட்டைத் தவிர முஸ்லிம்களில் எவரையும் நாம் காணவில்லை."/>
        <aya index="37"
            text="துன்புறுத்தும் வேதனைக்கு யார் அஞ்சுகிறார்களோ அவர்களுக்காக அங்கு ஒரு சான்றினை விட்டு வைத்தோம்."/>
        <aya index="38, 39"
            text="மூஸாவிடமும் (படிப்பினை உள்ளது). அவரைத் தெளிவான ஆதாரத்துடன் ஃபிர்அவ்னிடம் நாம் அனுப்பியபோது, தனது வலிமையின் காரணமாக அவன் புறக்கணித்தான். &quot;இவர் சூனியக்காரர் அல்லது பைத்தியக்காரர்&quot; என்றான்."/>
        <aya index="40"
            text="அவனையும், அவனது படையினரையும் நாம் பிடித்தோம். அவர்களைக் கடலில் எறிந்தோம். அவனோ பழிப்பிற்குரியவனாக இருந்தான்."/>
        <aya index="41, 42"
            text="ஆது சமுதாயத்திடமும் (படிப்பினை உள்ளது). அவர்களுக்கு எதிராக மலட்டுக் காற்றை நாம் அனுப்பியபோது, அது எந்தவொரு பொருளின்மீது பட்டாலும் அதை மக்கியதைப் போல் ஆக்கி விடும்.503"/>
        <aya index="43, 44"
            text="ஸமூது சமுதாயத்திடமும் (படிப்பினை உள்ளது). &quot;குறிப்பிட்ட காலம்வரை சுகம் அனுபவியுங்கள்!&quot; என்று அவர்களிடம் கூறப்பட்டபோது, தமது இறைவனின் ஆணைக்கு மாறுசெய்தனர். எனவே, அவர்கள் பார்த்துக் கொண்டிருக்கும்போதே பெரும் சப்தம் அவர்களைத் தாக்கியது."/>
        <aya index="45"
            text="அப்போது அவர்கள் எழுந்து நிற்பதற்குக் கூட சக்தி பெறவில்லை. அவர்கள் தற்காத்துக் கொள்வோராகவும் இருக்கவில்லை."/>
        <aya index="46"
            text="இதற்கு முன் நூஹின் சமுதாயத்தையும் (தண்டித்தோம்). அவர்கள் பாவம் செய்யும் கூட்டத்தினராக இருந்தனர்."/>
        <aya index="47"
            text="ஆற்றலைக் கொண்டு நாம் வானத்தைக் கட்டமைத்தோம். மேலும் (அதை) நாம் விரிவாக்குவோம்."/>
        <aya index="48" text="பூமியை நாம் விரித்தோம். விரிப்பவர்களில் (நாம்) சிறந்தோராவோம்."/>
        <aya index="49"
            text="நீங்கள் படிப்பினை பெறுவதற்காக ஒவ்வொரு பொருளையும் ஜோடியாகப் படைத்தோம்."/>
        <aya index="50"
            text="&quot;அல்லாஹ்வை நோக்கி விரைந்து செல்லுங்கள்! அவனிடமிருந்து (வந்துள்ள) நான் உங்களைப் பகிரங்கமாக எச்சரிப்பவன்&quot; (என்று நபியே கூறுவீராக!)"/>
        <aya index="51"
            text="&quot;அல்லாஹ்வுடன் வேறு கடவுளை ஏற்படுத்தாதீர்கள். அவனிடமிருந்து (வந்துள்ள) நான் உங்களைப் பகிரங்கமாக எச்சரிப்பவன்&quot; (என்றும் கூறுவீராக!)"/>
        <aya index="52"
            text="இவ்வாறே, இவர்களுக்கு முன்னிருந்தோரிடம் எந்தத் தூதர் வந்தாலும் சூனியக்காரர் அல்லது பைத்தியக்காரர் என்றே கூறினர்."/>
        <aya index="53"
            text="இதுபற்றி அவர்கள் ஒருவருக்கொருவர் உரையாடிக்கொண்டார்களா? அவ்வாறில்லை! அவர்கள் வரம்பு மீறிய கூட்டமாக உள்ளனர்."/>
        <aya index="54" text="(நபியே!) அவர்களைப் புறக்கணிப்பீராக! நீர் பழிக்கப்படுபவரல்ல!"/>
        <aya index="55" text="அறிவுரை கூறுவீராக! இறைநம்பிக்கையாளர்களுக்கு அறிவுரை பயனளிக்கும்."/>
        <aya index="56"
            text="ஜின்களையும், மனிதர்களையும் என்னை வணங்குவதற்காகவே தவிர (வேறெதற்கும்) நான் படைக்கவில்லை."/>
        <aya index="57"
            text="நான் அவர்களிடம் வாழ்வாதாரத்தை நாடவில்லை. அவர்கள் எனக்கு உணவளிக்க வேண்டும் என்றும் நாடவில்லை."/>
        <aya index="58" text="அல்லாஹ்தான் அனைவருக்கும் உணவளிப்பவன்; வலிமை உடையவன்; உறுதியானவன்."/>
        <aya index="59"
            text="அநியாயக்காரர்களுக்கு, அவர்களுடைய (முன்சென்ற) கூட்டாளிகளின் பங்கைப் போன்று (வேதனையில்) பங்கு உண்டு. எனவே அவர்கள் என்னிடம் அவசரப்பட வேண்டாம்."/>
        <aya index="60"
            text="எனவே, இறைமறுப்பாளர்களுக்கு வாக்களிக்கப்பட்ட அந்நாளில் அவர்களுக்குக் கேடுதான்."/>
    </sura>
    <sura index="52" name="">
        <aya index="1" text="தூர் மலையின்மீது சத்தியமாக!"/>
        <aya index="2, 3, 4"
            text="விரிக்கப்பட்ட மென்தோலில் எழுதப்பட்ட வேதத்தின்மீது சத்தியமாக! பைத்துல் மஃமூர்மீது சத்தியமாக!504"/>
        <aya index="5" text="உயர்த்தப்பட்ட முகட்டின்மீது சத்தியமாக!"/>
        <aya index="6" text="பொங்கும் கடல்மீது சத்தியமாக!"/>
        <aya index="7" text="உமது இறைவனின் தண்டனை நிறைவேறியே தீரும்."/>
        <aya index="8" text="அதைத் தடுப்பவர் யாருமில்லை."/>
        <aya index="9" text="அந்நாளில் வானம் மிகக் கடுமையாக நடுங்கும்."/>
        <aya index="10" text="மலைகள் அடியோடு பெயர்ந்து செல்லும்."/>
        <aya index="11" text="பொய்யெனக் கூறியோருக்கு அன்று கேடுதான்."/>
        <aya index="12" text="அவர்கள் வீணானவற்றில் விளையாடுகின்றனர்."/>
        <aya index="13"
            text="அந்நாளில் அவர்கள் நரக நெருப்பில் கடுமையான முறையில் தள்ளப்படுவார்கள்."/>
        <aya index="14" text="நீங்கள் பொய்யெனக் கூறிக் கொண்டிருந்த அந்த நரகம் இதுதான்."/>
        <aya index="15, 16"
            text="&quot;இது சூனியமா? அல்லது நீங்கள் பார்க்கவில்லையா? இதில் நீங்கள் கருகுங்கள்! (இதை) நீங்கள் பொறுத்துக் கொள்ளுங்கள்! அல்லது பொறுத்துக் கொள்ளாதிருங்கள்! (இரண்டும்) உங்களுக்குச் சமமே! நீங்கள் செய்து கொண்டிருந்ததற்குத்தான் உங்களுக்குக் கூலி தரப்படுகின்றது&quot; (என்று கூறப்படும்.)"/>
        <aya index="17" text="இறையச்சமுடையோர் சொர்க்கங்களிலும், இன்பத்திலும் இருப்பார்கள்."/>
        <aya index="18"
            text="அவர்களின் இறைவன், அவர்களுக்கு வழங்கியவற்றின் மூலம் மகிழ்ச்சியாக இருப்பார்கள். அவர்களின் இறைவன், நரக வேதனையிலிருந்து அவர்களைக் காப்பாற்றி விட்டான்."/>
        <aya index="19"
            text="&quot;நீங்கள் செய்து கொண்டிருந்தவற்றுக்காக மகிழ்ச்சியுடன் உண்ணுங்கள்! பருகுங்கள்!&quot; (என்று கூறப்படும்.)"/>
        <aya index="20"
            text="வரிசையாகப் போடப்பட்ட கட்டில்களின்மீது சாய்ந்தவர்களாக இருப்பார்கள். அவர்களுக்கு ஹூருல் ஈன்களை இணைகளாக்குவோம்."/>
        <aya index="21"
            text="யார் இறைநம்பிக்கை கொண்டார்களோ அவர்களையும், அவர்களை இறைநம்பிக்கையில் பின்பற்றிய அவர்களின் வழித்தோன்றல்களையும் (சொர்க்கத்தில்) சேர்த்து வைப்போம். அவர்களின் செயல்களில் எதையும் அவர்களுக்குக் குறைத்துவிட மாட்டோம். ஒவ்வொரு மனிதனும் தான் சம்பாதித்தவற்றுக்கே பிணையாக்கப்பட்டுள்ளான்."/>
        <aya index="22"
            text="அவர்கள் விரும்பும் பழத்தையும், இறைச்சியையும் அவர்களுக்கு வழங்குவோம்."/>
        <aya index="23"
            text="அங்கு (மதுரசக்) கிண்ணத்தை ஒருவருக்கொருவர் வழங்கிக் கொள்வார்கள். அதில் வீணானதோ, பாவமோ இருக்காது."/>
        <aya index="24"
            text="அவர்களுக்குரிய (பணிவிடை செய்யும்) சிறுவர்கள் அவர்களைச் சுற்றி வருவார்கள். அ(ச்சிறு)வர்கள் மறைக்கப்பட்ட முத்துகளைப் போன்று இருப்பார்கள்."/>
        <aya index="25" text="ஒருவரையொருவர் முன்னோக்கி விசாரித்துக் கொள்வார்கள்."/>
        <aya index="26, 27, 28"
            text="&quot;இதற்கு முன் நமது குடும்பத்தாரிடம் (இருந்தபோது நரகத்தை) அஞ்சியோராகவே இருந்தோம். அல்லாஹ் நமக்கு அருள்புரிந்து, கடும் நெருப்பின் வேதனையிலிருந்து நம்மைக் காப்பாற்றி விட்டான். இதற்குமுன் நாம் அவனையே பிரார்த்திப்போராக இருந்தோம். அவனே உதவி செய்பவன்; நிகரிலான அன்பாளன்&quot; என்று கூறுவார்கள்."/>
        <aya index="29"
            text="(நபியே!) அறிவுரை கூறுவீராக! உமது இறைவனின் அருளால் நீர் குறி சொல்பவர் அல்ல; பைத்தியக்காரரும் அல்ல!"/>
        <aya index="30"
            text="&quot;இவர் கவிஞர். இவரின் அழிவுக் காலத்தை நாங்கள் எதிர்பார்த்திருக்கிறோம்&quot; என அவர்கள் கூறுகிறார்களா?"/>
        <aya index="31"
            text="&quot;நீங்கள் எதிர்பாருங்கள்! உங்களுடன் நானும் எதிர்பார்க்கிறேன்&quot; என்று கூறுவீராக!"/>
        <aya index="32"
            text="அல்லது அவர்களின் சிந்தனைகள்தான் அவர்களுக்கு இவ்வாறு ஏவுகின்றனவா? அல்லது அவர்கள் வரம்பு மீறும் கூட்டத்தினரா?"/>
        <aya index="33"
            text="அல்லது &quot;இதை இவர் புனைந்துரைத்து விட்டார்&quot; என்று அவர்கள் கூறுகிறார்களா? அவ்வாறல்ல! அவர்கள் இறைநம்பிக்கை கொள்வதில்லை."/>
        <aya index="34"
            text="அவர்கள் உண்மையாளர்களாக இருந்தால் இதைப் போல ஒரு செய்தியைக் கொண்டு வரட்டும்."/>
        <aya index="35"
            text="அல்லது எதுவுமே இல்லாமல் அவர்கள் படைக்கப்பட்டு விட்டார்களா? அல்லது அவர்களே படைக்கக் கூடியவர்களா? 505"/>
        <aya index="36"
            text="அல்லது அவர்கள்தான் வானங்களையும் பூமியையும் படைத்தார்களா? அவ்வாறல்ல! அவர்கள் உறுதியாக நம்புவதில்லை."/>
        <aya index="37"
            text="அல்லது உமது இறைவனின் கருவூலங்கள் அவர்களிடம் உள்ளனவா? அவர்கள் (அதில்) அதிகாரம் செலுத்தக் கூடியவர்களா?"/>
        <aya index="38"
            text="அல்லது அவர்களிடம் ஏணி இருந்து, அதன் மூலம் (விண்ணுலகச் செய்திகளைச்) செவியேற்கிறார்களா? அவ்வாறெனில் அவர்களில் செவியுற்றவர் தெளிவான ஆதாரத்தைக் கொண்டு வரட்டும்."/>
        <aya index="39" text="அல்லது அவனுக்குப் பெண் மக்களும், உங்களுக்கு ஆண் மக்களுமா?"/>
        <aya index="40"
            text="அல்லது அவர்களிடம் நீர் ஏதேனும் கூலி கேட்டு, அதனால் அவர்கள் கடன் சுமத்தப்பட்டு விட்டார்களா?"/>
        <aya index="41"
            text="அல்லது அவர்களிடம் மறைவானவை (பற்றிய அறிவு) இருந்து, (அதை) எழுதுகிறார்களா?"/>
        <aya index="42"
            text="அல்லது அவர்கள் ஏதேனும் சூழ்ச்சியை நாடுகிறார்களா? ஆனால் இறைமறுப்பாளர்களே சூழ்ச்சிக்கு உள்ளாக்கப்படுவார்கள்."/>
        <aya index="43"
            text="அல்லது அல்லாஹ் அல்லாத கடவுள் யாரேனும் அவர்களுக்கு உண்டா? அவர்கள் இணைவைப்பதை விட்டும் அல்லாஹ் தூயவன்."/>
        <aya index="44"
            text="அவர்கள் வானம் துண்டு துண்டாக விழுவதைக் கண்டாலும் (அதை) 'ஒன்று திரட்டப்பட்ட மேகம்' என்றே கூறுவார்கள்."/>
        <aya index="45"
            text="எனவே அவர்கள் மூர்ச்சையாக்கப்படும் நாளைச் சந்திக்கும் வரை அவர்களை விட்டுவிடுவீராக!"/>
        <aya index="46"
            text="அந்நாளில் அவர்களின் சூழ்ச்சி அவர்களுக்குச் சிறிதும் பயனளிக்காது. அவர்கள் உதவியும் செய்யப்பட மாட்டார்கள்."/>
        <aya index="47"
            text="அநியாயக்காரர்களுக்கு இதுவல்லாத வேறு வேதனையும் உண்டு. எனினும் அவர்களில் பெரும்பாலோர் அறிந்து கொள்வதில்லை"/>
        <aya index="48"
            text="(நபியே! உமது இறைவனின் தீர்ப்புக்காகப் பொறுத்திருப்பீராக! நீர் நமது கண்காணிப்பில் இருக்கிறீர். நீர் எழுந்திருக்கும்போது உமது இறைவனின் புகழைக் கொண்டு போற்றுவீராக!506"/>
        <aya index="49" text="இரவிலும், விண்மீன்கள் மறையும் வேளையிலும் அவனைப் போற்றுவீராக!"/>
    </sura>
    <sura index="53" name="">
        <aya index="1" text="நட்சத்திரம் விழுகின்ற சமயத்தில் அதன்மீது சத்தியமாக!"/>
        <aya index="2"
            text="(நமது தூதரான) உங்கள் தோழர் வழி தவறவில்லை; தவறான வழியில் செல்லவுமில்லை."/>
        <aya index="3" text="அவர் சுய விருப்பத்தின் அடிப்படையில் பேசுவதில்லை."/>
        <aya index="4" text="இது (அவருக்கு) அறிவிக்கப்படும் இறைச்செய்தியன்றி வேறில்லை."/>
        <aya index="5, 6, 7"
            text="இதை அழகிய தோற்றமுடைய ஆற்றல் மிக்கவர் (ஜிப்ரீல்) கற்றுக் கொடுத்தார். அவர் உயர்ந்த அடிவானத்தில் இருக்கும் நிலையில் (தமது சுய உருவில்) நேராக நின்றார்."/>
        <aya index="8, 9"
            text="பின்னர் அவர் அருகில் நெருங்கி வந்தார். அது வில்லின் இருமுனையளவோ அல்லது அதைவிட நெருக்கமாகவோ இருந்தது.507"/>
        <aya index="10" text="அவனது அடியாருக்கு அறிவிக்க வேண்டியவற்றை அறிவித்தார்."/>
        <aya index="11" text="அவர் பார்த்ததைப் பற்றி (அவரது) உள்ளம் பொய்யுரைக்கவில்லை."/>
        <aya index="12" text="அவர் பார்த்ததைப் பற்றி அவரிடம் தர்க்கம் செய்கிறீர்களா?"/>
        <aya index="13, 14"
            text="அவர் மற்றொரு முறை ஸித்ரத்துல் முன்தஹா (எனும் இலந்தை மரத்தின்) அருகில் ஜிப்ரீல் இறங்கக் கண்டார்.508"/>
        <aya index="15" text="அங்குதான் (நல்லோரின்) இருப்பிடமாகிய சொர்க்கம் இருக்கிறது."/>
        <aya index="16, 17"
            text="அந்த இலந்தை மரத்தை எது சூழ்ந்து கொள்ளுமோ அது சூழ்ந்தபோது அவரது பார்வை சாய்ந்து விடவில்லை; எல்லையைக் கடக்கவுமில்லை."/>
        <aya index="18" text="அவர், தமது இறைவனின் மிகப் பெரும் சான்றுகளைக் கண்டார்."/>
        <aya index="19, 20"
            text="லாத், உஸ்ஸா (என்ற சிலைகள்) பற்றியும், மூன்றாவதாக மனாத் எனும் மற்றொன்றைப் பற்றியும் சிந்தித்தீர்களா?509"/>
        <aya index="21" text="உங்களுக்கு ஆண் பிள்ளையும், அவனுக்குப் பெண் பிள்ளையுமா?"/>
        <aya index="22" text="அவ்வாறாயின், இது மிக அநியாயமான பங்கீடாகும்."/>
        <aya index="23"
            text="இவை நீங்களும், உங்கள் முன்னோரும் சூட்டிக் கொண்ட (வெறும்) பெயர்களைத் தவிர வேறில்லை. இதற்கு எந்த ஆதாரத்தையும் அல்லாஹ் அருளவில்லை. அவர்களின் இறைவனிடமிருந்து அவர்களுக்கு நேர்வழி வந்து விட்டது. அவர்களோ ஊகத்தையும், உள்ளங்கள் விரும்புவதையுமே பின்பற்றுகின்றனர்."/>
        <aya index="24" text="அல்லது மனிதனுக்கு அவன் விரும்பியது கிடைத்து விடுமா?"/>
        <aya index="25" text="மறுமையும், இம்மையும் அல்லாஹ்வுக்கே உரியது."/>
        <aya index="26"
            text="மேலும், வானங்களில் எத்தனையோ வானவர்கள் இருக்கின்றனர். அல்லாஹ் விரும்பி, பொருந்திக் கொண்டோருக்கு அவன் அனுமதியளித்தப் பின்னரே தவிர அவர்களின் பரிந்துரை (யாருக்கும்) சிறிதும் பயனளிக்காது."/>
        <aya index="27"
            text="மறுமையை நம்பாதவர்களே வானவர்களுக்குப் பெண்களின் பெயரைச் சூட்டுகின்றனர்."/>
        <aya index="28"
            text="இதுபற்றி அவர்களுக்கு எந்த அறிவும் இல்லை. அவர்கள் ஊகத்தையே பின்பற்றுகின்றனர். அந்த ஊகம், உண்மையை அறிவதற்கு ஒருசிறிதும் உதவாது."/>
        <aya index="29"
            text="(நபியே!) நமது அறிவுரையைப் புறக்கணிப்பவனை நீரும் புறக்கணிப்பீராக! அவன் இவ்வுலக வாழ்வையே விரும்புகிறான்."/>
        <aya index="30"
            text="இதுதான் அறிவில் அவர்களின் எல்லையாகும். தனது பாதையை விட்டும் வழிதவறியவன் யார் என்பதை உமது இறைவன் நன்கறிந்தவன். நேர்வழி நடப்போரையும் அவனே நன்கறிந்தவன்."/>
        <aya index="31"
            text="வானங்களில் உள்ளவையும், பூமியில் உள்ளவையும் அல்லாஹ்வுக்கே உரியன. தீமை செய்தோருக்கு அவர்களின் செயல்களுக்குரிய கூலியை வழங்குவதற்காகவும், நன்மை செய்தோருக்கு அழகிய கூலியை வழங்குவதற்காகவும் (வானங்களையும் பூமியையும் படைத்தான்.)"/>
        <aya index="32"
            text="அவர்கள் சிறுசிறு பிழைகளைத் தவிர பெரும் பாவங்களையும், மானக்கேடானவற்றையும் தவிர்த்துக் கொள்வார்கள். உமது இறைவன் மன்னிப்பதில் பெருந்தகையாளன்.510 அவன் உங்களை மண்ணிலிருந்து படைத்தபோதும், உங்களின் தாய்வயிற்றில் பச்சிளஞ் சிசுக்களாக இருந்தபோதும் உங்களைப் பற்றி அறிவான். எனவே உங்களை நீங்களே தூயவர்களாக எண்ணாதீர்கள். இறையச்சமுடையவர் யார் என்பதை அவனே நன்கறிந்தவன்.511"/>
        <aya index="33" text="நீர் புறக்கணிப்பவனைப் பார்த்தீரா?"/>
        <aya index="34"
            text="அவன் குறைவாகக் கொடுத்து விட்டு(ப் பின்னர்) கொடுப்பதை நிறுத்திக் கொண்டான்."/>
        <aya index="35" text="அவனிடம் மறைவான ஞானம் இருந்து, (அதன் மூலம்) அவன் அறிந்து கொள்கிறானா?"/>
        <aya index="36, 37, 38, 39"
            text="&quot;ஒருவர், பிறரது சுமையைச் சுமக்க மாட்டார். மனிதனுக்கு அவன் முயற்சித்ததைத் தவிர வேறில்லை&quot; என மூஸா, (இறை ஆணையை) நிறைவேற்றிய இப்ராஹீம் ஆகியோரின் ஏடுகளில் இருப்பதைப் பற்றி அவனுக்கு அறிவிக்கப்படவில்லையா?"/>
        <aya index="40" text="அவனது முயற்சி (மறுமையில்) அவனுக்குக் காட்டப்படும்."/>
        <aya index="41" text="பின்னர் அவனுக்கு நிறைவாகக் கூலி வழங்கப்படும்."/>
        <aya index="42" text="உமது இறைவனிடமே இறுதியாகச் சேருமிடம் உள்ளது."/>
        <aya index="43" text="அவனே சிரிக்கவும் வைக்கிறான்; அழவும் வைக்கிறான்."/>
        <aya index="44" text="அவனே மரணிக்க வைக்கிறான்; உயிர்ப்பிக்கிறான்."/>
        <aya index="45, 46"
            text="விந்துத் துளியிலிருந்து, (கருவறையில்) அது செலுத்தப்படும்போது ஆண், பெண் எனும் இணையை அவனே படைத்தான்."/>
        <aya index="47" text="மற்றொரு முறை உயிர்ப்பிப்பதும் அவனது பொறுப்பாகும்."/>
        <aya index="48"
            text="அவனே செல்வந்தனாக்குகிறான். (குறைவாக வழங்கி அதைப்) பொருந்திக் கொள்ளுமாறும் செய்கிறான்."/>
        <aya index="49" text="(ஒளிவீசும் நட்சத்திரமான) ஷிஃராவுக்கும் அவனே இறைவனாவான்."/>
        <aya index="50, 51"
            text="அவனே முந்தைய ஆது சமுதாயத்தையும், ஸமூது சமுதாயத்தையும் அழித்தான். அவன் விட்டுவைக்கவில்லை."/>
        <aya index="52"
            text="அதற்கு முன் நூஹின் சமுதாயத்தையும் அழித்தவன். அவர்கள் அநியாயம் செய்வோராகவும், வரம்பு மீறுவோராகவும் இருந்தனர்."/>
        <aya index="53"
            text="தலைகீழாகப் புரட்டப்பட்ட ஊ(ரான லூத் சமுதாயத்தின)ரையும் அவனே வீழ்த்தினான்."/>
        <aya index="54" text="சூழ்ந்து கொள்ளக்கூடியது (வேதனை) அதைச் சூழ்ந்து கொண்டது."/>
        <aya index="55" text="(மனிதனே!) உனது இறைவனின் அருட்கொடைகளில் எதை நீ சந்தேகிக்கிறாய்?"/>
        <aya index="56" text="இவர், முந்தைய எச்சரிக்கையாளர்களிலுள்ள ஓர் எச்சரிக்கையாளரே!"/>
        <aya index="57" text="நெருங்கக்கூடிய (மறுமை நாளான)து நெருங்கி விட்டது."/>
        <aya index="58" text="அதை வெளிப்படுத்துபவர் அல்லாஹ்வைத் தவிர யாருமில்லை."/>
        <aya index="59" text="இந்த செய்தியைப் பற்றி நீங்கள் வியப்புறுகிறீர்களா?"/>
        <aya index="60" text="அழாமல் சிரித்துக் கொண்டிருக்கிறீர்களா?"/>
        <aya index="61" text="நீங்கள் அலட்சியமாக இருக்கிறீர்கள்."/>
        <aya index="62" text="அல்லாஹ்வுக்கு ஸஜ்தா செய்யுங்கள்! (அவனை) வணங்குங்கள்! 512"/>
    </sura>
    <sura index="54" name="">
        <aya index="1" text="உலக அழிவு நேரம் நெருங்கி விட்டது; சந்திரன் பிளந்து விட்டது.514"/>
        <aya index="2"
            text="அவர்கள் எந்தச் சான்றினைக் கண்டாலும் புறக்கணித்து விடுகின்றனர். மேலும், &quot;இது தொடர்ச்சியாக நடக்கும் சூனியமே&quot; என்று கூறுகின்றனர்."/>
        <aya index="3"
            text="அவர்கள் பொய்யெனக் கூறிச் சுய விருப்பங்களைப் பின்பற்றுகின்றனர். ஒவ்வொரு செயலும் நிகழக் கூடியதே!"/>
        <aya index="4" text="அவர்களிடம் அச்சுறுத்தும் செய்திகள் வந்துவிட்டன."/>
        <aya index="5"
            text="(அவை) தேர்ந்த ஞானமுடையவை. ஆனால் (அவர்களுக்கு இந்த) எச்சரிக்கைகள் பயனளிக்கவில்லை."/>
        <aya index="6, 7"
            text="எனவே, அவர்களைப் புறக்கணித்து விடுவீராக! (அவர்களுக்கு) வெறுப்பூட்டும் ஒரு விஷயத்திற்காக அழைப்பாளர் அழைக்கும் நாளில் அவர்களின் பார்வைகள் கீழ்நோக்கி இருக்கும். பரவிச் செல்லும் வெட்டுக் கிளிகளைப் போல் மண்ணறைகளிலிருந்து வெளிப்படுவார்கள்."/>
        <aya index="8"
            text="(அவர்கள்) அழைப்பாளரை நோக்கி விரைந்தோடுவார்கள். &quot;இது கடினமான நாள்&quot; என்று இறைமறுப்பாளர்கள் கூறுவார்கள்."/>
        <aya index="9"
            text="இவர்களுக்கு முன் நூஹின் சமுதாயத்தினர் பொய்யெனக் கூறினர். நமது அடியாரை ஏற்க மறுத்துப் பைத்தியக்காரர் என்றும் கூறினர். மேலும் அவர் விரட்டியடிக்கப்பட்டார்."/>
        <aya index="10"
            text="&quot;நான் தோற்று விட்டேன். எனவே எனக்கு உதவுவாயாக!&quot; என்று தமது இறைவனிடம் அவர் இறைஞ்சினார்."/>
        <aya index="11"
            text="கொட்டித் தீர்க்கும் மழையைக் கொண்டு வானத்தின் வாயில்களைத் திறந்து விட்டோம்."/>
        <aya index="12"
            text="பூமியில் நீரூற்றுகளைப் பாய்ந்தோடச் செய்தோம். நிர்ணயிக்கப்பட்ட செயலுக்காக (வானம், பூமியின்) தண்ணீர் ஒன்று சேர்ந்தது."/>
        <aya index="13"
            text="பலகைகளையும், ஆணிகளையும் கொண்ட (மரக்கலத்)தில் அவரைச் சுமந்து சென்றோம்."/>
        <aya index="14"
            text="அது நமது கண்முன்னே ஓடியது. (தீயவர்களால்) புறக்கணிக்கப் பட்டவருக்கு வெகுமதியாக (இதைச் செய்தோம்.)"/>
        <aya index="15" text="அதை ஒரு சான்றாக விட்டுவைத்துள்ளோம். சிந்திப்போர் உண்டா?"/>
        <aya index="16" text="எனது தண்டனையும், எச்சரிக்கைகளும் எப்படி இருந்தன?"/>
        <aya index="17" text="குர்ஆனை விளங்குவதற்கு நாம் எளிதாக்கியுள்ளோம். சிந்திப்போர் உண்டா?"/>
        <aya index="18"
            text="ஆது சமுதாயத்தினர் பொய்யெனக் கூறினர். எனவே எனது தண்டனையும், எச்சரிக்கைகளும் எப்படி இருந்ததன?"/>
        <aya index="19"
            text="நீடித்த துயரம் மிகுந்த நாளில் அவர்களுக்கு எதிராகக் கடும் சூறாவளியை அனுப்பினோம்.515"/>
        <aya index="20"
            text="அது, அடியோடு பிடுங்கப்பட்ட பேரீச்ச மரங்களைப் போன்று மனிதர்களைப் பிடுங்கியது."/>
        <aya index="21" text="எனது தண்டனையும், எச்சரிக்கைகளும் எப்படி இருந்தன?"/>
        <aya index="22" text="குர்ஆனை விளங்குவதற்கு நாம் எளிதாக்கியுள்ளோம். சிந்திப்போர் உண்டா?"/>
        <aya index="23" text="ஸமூது சமுதாயத்தினர் எச்சரிக்கைகளைப் பொய்யெனக் கூறினர்."/>
        <aya index="24"
            text="&quot;நம்மைச் சார்ந்த ஒரு மனிதரையா நாம் பின்பற்றுவது? அவ்வாறாயின் நாம் வழிகேட்டிலும், பைத்தியத்திலும் ஆகி விடுவோம்&quot; என்று கூறினர்."/>
        <aya index="25"
            text="&quot;நம்மிடையே இவருக்குத்தான் அறிவுரை வழங்கப்பட்டதா? அவ்வாறல்ல! இவர் ஆணவம் கொண்ட பெரும் பொய்யர்&quot; (என்றனர்.)"/>
        <aya index="26"
            text="ஆணவம் கொண்ட பெரும் பொய்யர் யார் என்பதை அவர்கள் நாளை அறிந்து கொள்வார்கள்."/>
        <aya index="27"
            text="அவர்களைச் சோதிப்பதற்காக நாம் ஒரு பெண் ஒட்டகத்தை அனுப்புவோம். எனவே, நீர் அவர்களைக் கண்காணித்துக் கொண்டும், பொறுமையுடனும் இருப்பீராக!"/>
        <aya index="28"
            text="அவர்களுக்கிடையே தண்ணீர் பங்கிடப்பட்டுள்ளது என்பதை அவர்களுக்கு அறிவித்து விடுவீராக! நீரருந்தும் ஒவ்வொருவரும் (தமக்கென ஒதுக்கப்பட்ட நாளில்) வரவழைக்கப்பட வேண்டும்."/>
        <aya index="29"
            text="ஆனால் அவர்கள் தமது தோழனை அழைத்தனர். அவன் அ(ந்த ஒட்டகத்)தைப் பிடித்து அறுத்து விட்டான்."/>
        <aya index="30" text="எனவே எனது தண்டனையும், எச்சரிக்கைகளும் எப்படி இருந்தன?"/>
        <aya index="31"
            text="நாம் அவர்கள்மீது ஒரேஒரு பெரும் சப்தத்தைத்தான் அனுப்பினோம். உடனே அவர்கள் வேலியமைப்பவனின் சருகுகளைப் போன்று ஆகிவிட்டனர்."/>
        <aya index="32" text="குர்ஆனை விளங்குவதற்கு நாம் எளிதாக்கியுள்ளோம். சிந்திப்போர் உண்டா?"/>
        <aya index="33" text="லூத்தின் சமுதாயத்தினர் எச்சரிக்கைகளைப் பொய்யெனக் கூறினர்."/>
        <aya index="34"
            text="நாம் அவர்கள்மீது கல்மழையைப் பொழிவித்தோம். லூத்தின் குடும்பத்தாரைத் தவிர! அவர்களை அதிகாலை நேரத்தில் காப்பாற்றினோம்."/>
        <aya index="35"
            text="இது நமது அருளாகும். நன்றி செலுத்துவோருக்கு இவ்வாறே நாம் கூலி கொடுப்போம்."/>
        <aya index="36"
            text="அவர்களுக்கு நமது பிடியைப் பற்றி (லூத்) எச்சரித்தார். ஆனால் அவர்களோ அந்த எச்சரிக்கைகளில் சந்தேகம் கொண்டனர்."/>
        <aya index="37"
            text="(தமது தீய செயலுக்காக) அவரது விருந்தினரை அவரிடம் வேண்டினார்கள். எனவே அவர்களின் பார்வைகளைப் பறித்தோம். &quot;எனது தண்டனையையும், எச்சரிக்கைகளையும் அனுபவியுங்கள்!&quot; (என்று கூறினோம்.)"/>
        <aya index="38" text="அவர்களை அதிகாலையில் உறுதியான வேதனை தாக்கியது."/>
        <aya index="39" text="எனது தண்டனையையும், எச்சரிக்கைகளையும் அனுபவியுங்கள்!"/>
        <aya index="40" text="குர்ஆனை விளங்குவதற்கு நாம் எளிதாக்கியுள்ளோம். சிந்திப்போர் உண்டா?"/>
        <aya index="41" text="ஃபிர்அவ்னுடைய கூட்டாத்தாருக்கும் எச்சரிக்கைகள் வந்தன."/>
        <aya index="42"
            text="நமது சான்றுகள் அனைத்தையும் அவர்கள் பொய்யெனக் கூறினர். எனவே அவர்களை ஆற்றல்மிக்க, மிகைத்தவனின் பிடியாகப் பிடித்தோம்."/>
        <aya index="43"
            text="அவர்களைவிட உங்களிலுள்ள இறைமறுப்பாளர்கள் சிறந்தவர்களா? அல்லது வேதங்களில் உங்களுக்கு(த் தண்டனையிலிருந்து) ஏதேனும் விதிவிலக்குள்ளதா?"/>
        <aya index="44" text="&quot;நாங்கள் வெற்றியடையும் கூட்டத்தினர்&quot; என்று கூறுகின்றனரா?"/>
        <aya index="45" text="அக்கூட்டத்தினர் தோற்கடிக்கப்பட்டுப் புறமுதுகிட்டு ஓடுவார்கள்.516"/>
        <aya index="46"
            text="மேலும் மறுமையே இவர்களுக்கு வாக்களிக்கப்பட்ட காலமாகும். அந்த நேரம் மிக மோசமானதும், கசப்பானதுமாகும்."/>
        <aya index="47" text="குற்றவாளிகள் வழிகேட்டிலும், அறிவிழந்தும் உள்ளனர்."/>
        <aya index="48"
            text="அவர்கள் முகங்குப்புற நரகத்திற்கு இழுத்துச் செல்லப்படும் நாளில் &quot;நரக நெருப்பின் தீண்டுதலைச் சுவையுங்கள்!&quot; (என்று கூறப்படும்.)517"/>
        <aya index="49" text="ஒவ்வொரு பொருளையும் (குறிப்பிட்ட) அளவின்படியே படைத்துள்ளோம்.518"/>
        <aya index="50" text="நமது கட்டளை, கண் இமைப்பது போன்ற ஒன்றுதான்."/>
        <aya index="51" text="உங்களில் பல கூட்டத்தினரை நாம் அழித்துள்ளோம். சிந்திப்போர் உண்டா?"/>
        <aya index="52" text="அவர்களின் ஒவ்வொரு செயலும் பதிவேடுகளில் உள்ளது."/>
        <aya index="53" text="ஒவ்வொரு சிறிய, பெரிய விஷயமும் எழுதப்பட்டுள்ளது."/>
        <aya index="54, 55"
            text="இறையச்சமுடையோர் ஆற்றல்மிக்க அரசனுக்கு அருகில், உண்மையான இருப்பிடமாகிய சொர்க்கங்களிலும், ஆறுகளிலும் இருப்பார்கள்."/>
    </sura>
    <sura index="55" name="">
        <aya index="1, 2" text="அளவிலா அருளாளன். அவன் குர்ஆனைக் கற்பித்தான்."/>
        <aya index="3, 4" text="மனிதனைப் படைத்து, அவனுக்கு விளக்கத்தையும் கற்பித்தான்."/>
        <aya index="5" text="சூரியனும், சந்திரனும் கணக்கீட்டின்படியே உள்ளன."/>
        <aya index="6" text="செடி, கொடிகளும், மரங்களும் (அவனுக்கே) பணிகின்றன."/>
        <aya index="7, 8"
            text="அவனே வானத்தை உயர்த்தினான். நிறுவையில் நீங்கள் வரம்பு மீறாதிருக்க தராசையும் ஏற்படுத்தினான்."/>
        <aya index="9"
            text="நீங்கள் நிறுவையில் நடுநிலையை நிலைநாட்டுங்கள்! எடையைக் குறைத்து விடாதீர்கள்!"/>
        <aya index="10" text="அவன் படைப்பினங்களுக்காகப் பூமியை அமைத்தான்."/>
        <aya index="11, 12"
            text="அதில் பழங்களும், பாளைகள்மிக்க பேரீச்சை மரங்களும், தோல் மூடிய தானியங்களும், நறுமணமுள்ள தாவரங்களும் உள்ளன."/>
        <aya index="13"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்? 519"/>
        <aya index="14, 15"
            text="சுட்ட மண்பாண்டத்தைப் போன்ற, ஓசை தரும் களிமண்ணால் மனிதனைப் படைத்தான். நெருப்புப் பிழம்பால் ஜின்னைப் படைத்தான்.520"/>
        <aya index="16"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="17"
            text="(அவனே) இரு கிழக்குத் திசைகளுக்கும் இறைவன்; இரு மேற்குத் திசைகளுக்கும் இறைவன்."/>
        <aya index="18"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="19" text="அவனே இரு கடல்களை ஒன்றோடொன்று சந்திக்கச் செய்தான்."/>
        <aya index="20"
            text="அவை, ஒன்றையொன்று மீற முடியாதவாறு அவ்விரண்டிற்குமிடையே ஒரு தடுப்பு அமைந்துள்ளது."/>
        <aya index="21"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="22" text="அவ்விரண்டிலிருந்தும் முத்துகளும், பவளங்களும் வெளியாகின்றன."/>
        <aya index="23"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="24" text="மலைகளைப் போன்று கடலில் உயர்த்தப்பட்ட கப்பல்கள் அவனுக்குரியதே!"/>
        <aya index="25"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="26" text="பூமியிலுள்ள அனைவரும் அழியக் கூடியவர்களே!"/>
        <aya index="27" text="கண்ணியமும், பெருமையுமிக்க உமது இறைவனின் முகமே நிலைத்திருக்கும்."/>
        <aya index="28"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="29"
            text="வானங்கள், பூமியில் உள்ளவர்கள் அவனிடமே வேண்டுகின்றனர். ஒவ்வொரு நாளும் அவன் இயக்கத்திலேயே இருக்கிறான்."/>
        <aya index="30"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="31"
            text="வலுவான (மனித, ஜின் ஆகிய) இரு கூட்டத்தினரே! (விசாரணை செய்வதற்காக) உங்கள் விஷயத்தில் ஈடுபடுவோம்."/>
        <aya index="32"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="33"
            text="மனித, ஜின் கூட்டத்தினரே! வானங்கள், பூமியின் எல்லைகளைக் கடந்து செல்ல உங்களுக்கு இயலுமானால் கடந்து செல்லுங்கள்! சக்தியைக் கொண்டே தவிர உங்களால் கடந்து செல்ல முடியாது."/>
        <aya index="34"
            text="(மனித, ஜின் இனமான) நீங்கள் இரு சாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="35"
            text="உங்கள் இருசாராருக்கும் எதிராக தீப் பிழம்புகளும், புகை மூட்டமும் அனுப்பப்படும். நீங்கள் தற்காத்துக் கொள்ள முடியாது."/>
        <aya index="36"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="37"
            text="வானம் பிளந்து, அது செந்தோலைப் போல் சிவந்த ரோஜா நிறமாகும்போது (உங்கள் நிலை என்னவாகும்?)"/>
        <aya index="38"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="39"
            text="அன்று மனிதனிடமோ, ஜின்னிடமோ அவர்களின் பாவங்களைப் பற்றி விசாரித்து அறிய வேண்டியிருக்காது."/>
        <aya index="40"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="41"
            text="குற்றவாளிகள், அவர்களின் அடையாளத்தைக் கொண்டு அறியப்பட்டு, முன்னெற்றி மயிர்க் கற்றைகளும், கால்களும் பற்றிப் பிடிக்கப்படும்."/>
        <aya index="42"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="43, 44"
            text="குற்றாவாளிகள் எதைப் பொய்யெனக் கூறிக்கொண்டிருந்தார்களோ அந்த நரகம் இதுதான். அதற்கும், கடும் கொதிநீருக்குமிடையில் அவர்கள் சுற்றிக் கொண்டிருப்பார்கள்."/>
        <aya index="45"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="46"
            text="தமது இறைவன் முன் நிற்க வேண்டும் என்று அஞ்சி நடந்தவருக்கு இரண்டு சொர்க்கங்கள் உள்ளன.521"/>
        <aya index="47"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="48" text="அவ்விரண்டு (சொர்க்கங்களு)ம் அடர்த்தியான கிளைகள் உடையவை."/>
        <aya index="49"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="50" text="அவ்விரண்டிலும் பொங்கிக் கொண்டிருக்கும் இரண்டு நீரூற்றுகள் உள்ளன."/>
        <aya index="51"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="52" text="அவ்விரு சொர்க்கங்களின் எல்லாப் பழங்களிலும் இரு வகைகள் உள்ளன."/>
        <aya index="53"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="54"
            text="விரிப்புகளின்மீது அவர்கள் சாய்ந்தவர்களாக இருப்பார்கள். அதன் உட்பகுதி கனத்த பட்டுகளால் ஆனது. இரண்டு சொர்க்கங்களின் பழங்கள் (பறிப்பதற்கு) நெருக்கமாக இருக்கும்."/>
        <aya index="55"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="56"
            text="அங்கு நாணப் பார்வையுடைய கன்னியர் இருப்பார்கள். இவர்களுக்குமுன் எந்த மனிதனும், ஜின்னும் அவர்களைத் தீண்டியதில்லை."/>
        <aya index="57"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="58" text="அவர்கள் மாணிக்கத்தையும், பவளத்தையும் போன்றிருப்பார்கள்.522"/>
        <aya index="59"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="60" text="நன்மை (செய்தோரு)க்கு, நன்மையைத் தவிர வேறு கூலி உண்டா?"/>
        <aya index="61"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="62" text="அவ்விரண்டைத் தவிர வேறு இரு சொர்க்கங்களும் உள்ளன.523"/>
        <aya index="63"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="64" text="அவ்விரண்டும் அடர்த்தியான பச்சை நிறமுடையவை."/>
        <aya index="65"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="66" text="அவ்விரண்டிலும் பொங்கிக் கொண்டிருக்கும் இரு நீரூற்றுகள் உள்ளன."/>
        <aya index="67"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="68" text="அவ்விரண்டிலும் பழங்களும், பேரீச்சைகளும், மாதுளைகளும் உண்டு."/>
        <aya index="69"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="70" text="அங்கு அழகிய, நற்குணமிக்க பெண்கள் இருப்பார்கள்."/>
        <aya index="71"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="72" text="(அவர்கள்) கூடாரங்களில் மறைத்து வைக்கப்பட்ட ஹூர் எனும் கன்னியர்."/>
        <aya index="73"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="74" text="இவர்களுக்குமுன் எந்த மனிதனும், ஜின்னும் அவர்களைத் தீண்டியதில்லை."/>
        <aya index="75"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="76"
            text="பச்சை நிறத் தலையணைகளின்மீதும், அழகிய விரிப்புகளின்மீதும் அவர்கள் சாய்ந்திருப்பார்கள்."/>
        <aya index="77"
            text="(மனித, ஜின் இனமான) நீங்கள் இருசாராரும் உங்கள் இறைவனின் அருட்கொடைகளில் எதைப் பொய்யாக்குவீர்கள்?"/>
        <aya index="78" text="கண்ணியமும், பெருமையுமிக்க உமது இறைவனின் பெயர் பாக்கியம் நிறைந்தது.524"/>
    </sura>
    <sura index="56" name="">
        <aya index="1, 2"
            text="(உலகம் அழியும்) நிகழ்வு ஏற்படும்போது, அது நிகழ்வதைப் பொய்யெனக் கூறும் எவரும் இருக்க மாட்டார்."/>
        <aya index="3" text="அது (தீயோரைத்) தாழ்த்தி, (நல்லோரை) உயர்த்தக் கூடியது."/>
        <aya index="4, 5, 6, 7"
            text="பூமி பேரதிர்ச்சியாக உலுக்கப்பட்டு, மலைகள் தூள் தூளாக்கப்பட்டு, அவை தூர்த்தப்பட்ட புழுதிக்காடாகி, நீங்கள் மூன்று வகையினராக ஆகிவிடும்போது, (அதைப் பொய்யாக்குபவர் எவரும் இருக்க மாட்டார்.)"/>
        <aya index="8" text="(முதலாவது பிரிவினர்) வலதுபுறத்தார். வலதுபுறத்தார் என்போர் யார்?"/>
        <aya index="9" text="(இரண்டாவது பிரிவினர்) இடதுபுறத்தார். இடதுபுறத்தார் என்போர் யார்?"/>
        <aya index="10"
            text="(மூன்றாவது பிரிவினர்) முந்திக் கொண்டவர்கள், (மறுமையிலும்) முந்திக் கொண்டவர்களே!"/>
        <aya index="11" text="அவர்கள் (இறைவனுக்கு) நெருக்கமானவர்கள்."/>
        <aya index="12" text="இன்பங்கள் நிறைந்த சொர்க்கங்களில் இருப்பார்கள்."/>
        <aya index="13, 14, 15"
            text="முன்னுள்ளோரில் ஒரு பெருங் கூட்டத்தினரும், பின்னுள்ளோரில் குறைவானவர்களும் தங்கத்தால் அலங்கரிக்கப்பட்ட கட்டில்கள்மீது அமர்ந்திருப்பார்கள்."/>
        <aya index="16" text="ஒருவரையொருவர் முன்னோக்கி, அவற்றின்மீது சாய்ந்தவர்களாக இருப்பார்கள்."/>
        <aya index="17, 18"
            text="(மதுரச) ஊற்றின் கோப்பைகள், குவளைகள், கிண்ணங்களுடன் என்றும் இளமை மாறாச் சிறுவர்கள் அவர்களைச் சுற்றி வருவார்கள்."/>
        <aya index="19"
            text="அ(தை அருந்துவ)தனால் அவர்கள் தலைவலிக்குள்ளாகவோ, மதி மயங்கவோ மாட்டார்கள்."/>
        <aya index="20, 21"
            text="அவர்கள் தேர்ந்தெடுக்கும் பழங்களையும், அவர்கள் விரும்பும் பறவை இறைச்சியையும் (அச்சிறுவர்கள் கொண்டு வருவார்கள்.)525"/>
        <aya index="22, 23, 24"
            text="அவர்கள் (நன்மை) செய்து கொண்டிருந்ததற்குக் கூலியாக, மறைக்கப்பட்ட முத்துகளைப் போன்ற ஹூருல் ஈன்களும் அங்குண்டு.526"/>
        <aya index="25, 26"
            text="அங்கு அவர்கள் வீணானதையோ, பாவமானதையோ செவியுற மாட்டார்கள். மாறாக ஸலாம், ஸலாம் என்ற சொல்லையே (செவியுறுவார்கள்.)"/>
        <aya index="27" text="வலதுபுறத்தார். வலதுபுறத்தார் என்றால் என்ன? 527"/>
        <aya index="28, 29, 30, 31, 32, 33, 34"
            text="முள்ளில்லாத இலந்தை மரத்தின் அருகிலும்,528 அடுக்கடுக்கான குலைகள் தொங்கும் வாழைமரத்தின் அருகிலும், நீட்டப்பட்ட நிழலிலும்,529 ஓடிக்கொண்டிருக்கும் நீரின் அருகிலும், தங்கு தடையின்றித் தாராளமாகக் கிடைக்கும் ஏராளமான பழங்களுக்கு அருகிலும், உயரமான விரிப்புகளிலும் அவர்கள் இருப்பார்கள்."/>
        <aya index="35"
            text="(ஹூருல் ஈன் எனும்) அக்கன்னியரை நாமே சிறப்புப் படைப்பாகப் படைத்துள்ளோம்."/>
        <aya index="36, 37"
            text="அவர்களைக் கன்னியராகவும், (கணவரை) நேசிப்போராகவும், சம வயதுடையோராகவும் ஆக்கியுள்ளோம்.530"/>
        <aya index="38" text="(இது) வலதுபுறத்தாருக்குரியதாகும்."/>
        <aya index="39, 40"
            text="முன்னுள்ளோரில் ஒரு பெருங்கூட்டத்தினரும், பின்னுள்ளோரில் பெருங்கூட்டத்தினரும் (வலதுபுறத்தார் ஆவர்.)"/>
        <aya index="41" text="(மற்றொரு பிரிவினர்) இடதுபுறத்தார். இடதுபுறத்தார் என்றால் என்ன?"/>
        <aya index="42, 43, 44"
            text="அனல் காற்றிலும், கொதிநீரிலும், கரும்புகையின் நிழலிலும் அவர்கள் இருப்பார்கள். அது குளிர்ச்சியாகவோ, சுகமாகவோ இருக்காது."/>
        <aya index="45" text="இதற்கு முன்னர் அவர்கள் சுகவாசிகளாக இருந்து கொண்டிருந்தனர்."/>
        <aya index="46" text="அவர்கள் பெரும்பாவத்தின்மீது நிலைத்திருந்தனர்."/>
        <aya index="47, 48"
            text="&quot;நாம் இறந்து, மண்ணாகவும் எலும்புகளாகவும் ஆகிவிட்டாலும் நாமும், முன்சென்ற நமது முன்னோரும் (உயிர்ப்பித்து) எழுப்பப்படுவோமோ?&quot; என்று கூறுவோராக இருந்தனர்."/>
        <aya index="49, 50"
            text="&quot;முன்னுள்ளோரும், பின்னுள்ளோரும் குறிப்பிட்ட நாளில் நிர்ணயிக்கப் பட்ட நேரத்தில் ஒன்றுசேர்க்கப்படுவார்கள்&quot; என்று கூறுவீராக!"/>
        <aya index="51" text="பொய்யெனக் கூறும் வழிகேடர்களே! நீங்கள் தான்,"/>
        <aya index="52" text="ஸக்கூம் எனும் மரத்திலிருந்து உண்ணக்கூடியவர்கள்!"/>
        <aya index="53" text="அதைக் கொண்டே வயிறுகளை நிரப்புவீர்கள்."/>
        <aya index="54" text="அதற்கும் மேலாகக் கொதிநீரிலிருந்தும் குடிப்பீர்கள்."/>
        <aya index="55" text="தாகமுள்ள ஒட்டகம் குடிப்பது போல் குடிப்பீர்கள்."/>
        <aya index="56" text="இதுவே தீர்ப்பு நாளில் அவர்களுக்குரிய விருந்தாகும்."/>
        <aya index="57" text="நாமே உங்களைப் படைத்தோம். நீங்கள் உண்மையென நம்ப வேண்டாமா?"/>
        <aya index="58"
            text="(கருவறைக்குள்) நீங்கள் செலுத்தும் விந்துத் துளியைப் பற்றிச் சிந்தித்தீர்களா?"/>
        <aya index="59" text="அதை நீங்கள் படைக்கிறீர்களா? அல்லது நாம் படைக்கிறோமா?"/>
        <aya index="60, 61"
            text="நாமே உங்களுக்கிடையே மரணத்தை விதியாக்கியுள்ளோம். உங்கள் தோற்றங்களை உருமாற்றி, நீங்கள் அறியாத விதத்தில் உங்களை ஆக்கி விடுவதற்கும் நாம் இயலாதோர் அல்ல!"/>
        <aya index="62"
            text="(உங்களை அவன்) முதல்முறை படைத்ததை அறிந்துள்ளீர்கள். சிந்திக்க மாட்டீர்களா?"/>
        <aya index="63" text="நீங்கள் எதை விதைக்கிறீர்கள் என்பதைச் சிந்தித்தீர்களா?"/>
        <aya index="64" text="அதை நீங்கள் விளைவிக்கிறீர்களா? அல்லது நாம் விளைவிக்கிறோமா?"/>
        <aya index="65"
            text="நாம் நாடினால் அதைச் சருகுகளாக மாற்றி விடுவோம். அப்போது நீங்கள் கைச்சேதப்படுவோராக ஆகி விடுவீர்கள்."/>
        <aya index="66, 67"
            text="&quot;நாம் கடனாளியாகி விட்டோம். மேலும், நாம் (பலனை விட்டும்) தடுக்கப்பட்டு விட்டோம்&quot; (என்று கூறுவீர்கள்.)"/>
        <aya index="68" text="நீங்கள் குடிக்கும் தண்ணீரைப் பற்றிச் சிந்தித்தீர்களா?"/>
        <aya index="69"
            text="அதை மேகத்திலிருந்து நீங்கள் பொழிவிக்கிறீர்களா? அல்லது நாம் பொழிவிக்கிறோமா?"/>
        <aya index="70"
            text="நாம் நாடினால் அதை உப்பு நீராக்கியிருப்போம். எனவே நீங்கள் நன்றி செலுத்த வேண்டாமா?"/>
        <aya index="71" text="நீங்கள் பற்ற வைக்கும் நெருப்பைப் பற்றிச் சிந்தித்தீர்களா?"/>
        <aya index="72" text="அதற்கான மரத்தை நீங்கள் உண்டாக்கினீர்களா? அல்லது நாம் உண்டாக்கினோமா?"/>
        <aya index="73"
            text="நாமே அதை (நரக நெருப்பை) நினைவூட்டுவதாகவும், தேவையுடையோருக்குப் பயனளிப்பதாகவும் ஆக்கினோம்.531"/>
        <aya index="74" text="எனவே மகத்துவமிக்க உமது இறைவனின் பெயரைப் போற்றுவீராக!"/>
        <aya index="75" text="நட்சத்திரங்கள் விழக்கூடிய இடங்களின்மீது சத்தியம் செய்கிறேன்.532"/>
        <aya index="76" text="நீங்கள் அறிந்திருந்தால் இது மகத்தான சத்தியமாகும்."/>
        <aya index="77" text="இது கண்ணியமிக்க குர்ஆனாகும்."/>
        <aya index="78" text="(இது) பாதுகாக்கப்பட்ட பதிவேட்டில் உள்ளது."/>
        <aya index="79" text="(வானவர்களான) தூயவர்களைத் தவிர வேறு யாரும் அதைத் தொட மாட்டார்கள்."/>
        <aya index="80" text="(இது) அகிலங்களின் இறைவனால் அருளப்பட்டதாகும்."/>
        <aya index="81" text="இந்தச் செய்தியைப் பற்றியா நீங்கள் அலட்சியமாக இருக்கிறீர்கள்?"/>
        <aya index="82"
            text="உங்களுக்கு வழங்கப்பட்ட அருட்கொடைகளுக்கு, நீங்கள் பொய்யெனக் கூறுவதையே (ஈடாக) ஆக்குகிறீர்களா?"/>
        <aya index="83, 84"
            text="(உயிர்) தொண்டைக் குழியை அடையும்போது (உங்களால் முடிந்தால் அதை மீட்டுக் கொண்டு வந்திருக்கலாமே!) நீங்களோ அந்நேரத்தில் (வெறுமனே) பார்த்துக் கொண்டிருப்பீர்கள்."/>
        <aya index="85"
            text="நாமோ உங்களைவிட அவனுக்கு மிக நெருக்கமாக இருக்கிறோம். எனினும் நீங்கள் பார்க்க முடியாது."/>
        <aya index="86, 87"
            text="நீங்கள் கூலி கொடுக்கப்பட மாட்டீர்கள் என்றிருக்குமானால், நீங்கள் உண்மையாளர்களாக இருப்பின் அந்த உயிரை மீட்டிருக்கலாமே!"/>
        <aya index="88, 89"
            text="அவர் (அல்லாஹ்வுக்கு) நெருக்கமானவர்களில் இருந்தால் நிம்மதியும், அருளும், இன்பம் நிறைந்த சொர்க்கமும் உண்டு"/>
        <aya index="90, 91"
            text="அவர் வலதுபுறத்தாரில் உள்ளவராக இருந்தால் &quot;வலதுபுறத்தாரிலுள்ள உமக்கு அமைதி உண்டாகட்டும்!&quot; (என்று கூறப்படும்.)"/>
        <aya index="92, 93, 94"
            text="அவர் வழிகெட்டுப் பொய்யெனக் கூறுவோரில் உள்ளவராக இருந்தால் கொதிநீர் விருந்தும், நரகத்தில் கருகுவதும் உண்டு!"/>
        <aya index="95" text="இதுவே உறுதியான உண்மையாகும்."/>
        <aya index="96" text="எனவே மகத்துவமிக்க உமது இறைவனின் பெயரைப் போற்றுவீராக!533"/>
    </sura>
    <sura index="57" name="">
        <aya index="1"
            text="வானங்கள், பூமியில் உள்ளவை அல்லாஹ்வைப் போற்றுகின்றன. அவன் மிகைத்தவன்; நுண்ணறிவாளன்."/>
        <aya index="2"
            text="வானங்கள், பூமியின் ஆட்சி அவனுக்கே உரியது. அவன் உயிர்ப்பிக்கிறான்; மரணிக்க வைக்கிறான். ஒவ்வொரு பொருளின்மீதும் அவன் ஆற்றலுடையவன்."/>
        <aya index="3"
            text="அவனே ஆரம்பமானவன்; இறுதியானவன்; வெளிப்படையானவன்; மறைவானவன். அவன் ஒவ்வொரு பொருளையும் நன்கறிந்தவன்.534"/>
        <aya index="4"
            text="அவனே வானங்களையும், பூமியையும் ஆறு நாட்களில் படைத்தான். பின்னர் அர்ஷின்மீது அமர்ந்தான். பூமிக்குள் நுழைவனவற்றையும், அதிலிருந்து வெளிப்படுவனவற்றையும், வானிலிருந்து இறங்குவதையும், அதில் ஏறிச்செல்பவைகளையும் அவன் அறிவான். நீங்கள் எங்கிருந்தாலும் அவன் உங்களுடனே இருக்கிறான். நீங்கள் செய்பவற்றை அல்லாஹ் பார்ப்பவன்."/>
        <aya index="5"
            text="வானங்கள், பூமியின் ஆட்சி அவனுக்கே உரியது. அல்லாஹ்விடமே அனைத்துக் காரியங்களும் கொண்டு வரப்படும்."/>
        <aya index="6"
            text="அவனே இரவைப் பகலில் நுழைக்கிறான்; பகலை இரவில் நுழைக்கிறான். உள்ளங்களில் உள்ளவற்றை அவன் நன்கறிந்தவன்."/>
        <aya index="7"
            text="அல்லாஹ்வையும், அவனது தூதரையும் நம்புங்கள்! அவன் உங்களை உரிமையாளர்களாக ஆக்கியுள்ளவற்றிலிருந்து செலவிடுங்கள்! உங்களில் இறைநம்பிக்கை கொண்டு செலவிடுவோருக்குப் பெரும் கூலி இருக்கிறது."/>
        <aya index="8"
            text="உங்கள் இறைவனை நம்புமாறு உங்களைத் தூதர் அழைத்துக் கொண்டிருக்கும் நிலையிலும், உங்களிடம் அவன் வாக்குறுதி வாங்கியிருக்கும் நிலையிலும், நீங்கள் அல்லாஹ்வை நம்பாதிருக்க உங்களுக்கு என்ன நேர்ந்தது? நீங்கள் இறைநம்பிக்கை கொண்டோராக இருந்தால் (அல்லாஹ்வையே முழுமையாக நம்புங்கள்.)"/>
        <aya index="9"
            text="அவன் உங்களை இருள்களிலிருந்து ஒளியின் பக்கம் கொண்டு செல்வதற்காகத் தனது அடியார்மீது தெளிவான வசனங்களை அருள்கிறான். உங்கள்மீது அல்லாஹ் கருணையுள்ளவன்; நிகரிலா அன்பாளன்."/>
        <aya index="10"
            text="வானங்கள், பூமியின் உரிமை அல்லாஹ்வுக்கே உரியதாக இருக்கும் நிலையில், அல்லாஹ்வின் பாதையில் செலவு செய்யாமலிருக்க உங்களுக்கு என்ன நேர்ந்தது? உங்களில் யார் (மக்கா) வெற்றிக்கு முன் செலவு செய்து, போரிட்டார்களோ அவர்களுக்கு (எவரும்) சமமாக முடியாது. அதற்குப்பின் செலவு செய்து, போரிட்டவர்களைவிட அவர்களே மிகப் பெருந் தகுதியுடையவர்கள். எனினும் இவர்கள் அனைவருக்கும் அல்லாஹ் நல்லதையே வாக்களித்துள்ளான். நீங்கள் செய்வதை அல்லாஹ் நன்கறிந்தவன்.535"/>
        <aya index="11"
            text="அல்லாஹ்வுக்கு அழகிய முறையில் கடன் கொடுப்பவர் யார்? அதை அவருக்கு அவன் பன்மடங்காகப் பெருகச் செய்கிறான். அவருக்குக் கண்ணியமான கூலியும் இருக்கிறது."/>
        <aya index="12"
            text="(நபியே!) இறைநம்பிக்கை கொண்ட ஆண்களையும், பெண்களையும் நீர் காணும் நாளில், அவர்களின் ஒளி அவர்களுக்கு முன்புறத்திலும், வலதுபுறங்களிலும் விரைந்து கொண்டிருக்கும். &quot;இன்று உங்களுக்குரிய நற்செய்தி சொர்க்கங்களாகும். அவற்றின் கீழ் ஆறுகள் ஓடிக் கொண்டிருக்கும். அதில் நிரந்தரமாக இருப்பீர்கள். இதுவே மகத்தான வெற்றி&quot; (என்று கூறப்படும்.)"/>
        <aya index="13"
            text="அந்நாளில் நயவஞ்சகர்களான ஆண்களும், பெண்களும் &quot;எங்களைப் பாருங்கள்! உங்களின் ஒளியிலிருந்து நாங்கள் எடுத்துக் கொள்கிறோம்&quot; என்று இறைநம்பிக்கை கொண்டோரிடம் கோருவார்கள். அதற்கு &quot;நீங்கள் உங்கள் பின்புறமாகத் திரும்பிச் சென்று ஒளியைத் தேடிக் கொள்ளுங்கள்&quot; என்று கூறப்படும். அப்போது அவர்களுக்கிடையே ஒரு சுவர் எழுப்பப்படும். அதற்கு வாசலும் இருக்கும். அதன் உட்பகுதியில் அருளும், அதன் வெளிப்பகுதியில் வேதனையும் இருக்கும்."/>
        <aya index="14"
            text="&quot;(உலகத்தில்) நாங்கள் உங்களுடன் இருக்கவில்லையா?&quot; என இறைநம்பிக்கை கொண்டோரை அழைத்து (நயவஞ்சகர்கள்) கேட்பார்கள். &quot;உண்மைதான்! எனினும், உங்களையே நீங்கள் வழிகெடுத்துக் கொண்டீர்கள்; (எங்களுக்குக் கேடு நேர்வதை) எதிர் பார்த்தீர்கள்; சந்தேகப்பட்டீர்கள். அல்லாஹ்வின் ஆணை வரும்வரை பேராசைகள் உங்களை ஏமாற்றி விட்டன. மேலும், ஏமாற்றுபவ(னான ஷைத்தா)னும் அல்லாஹ்வின் விஷயத்தில் உங்களை ஏமாற்றி விட்டான்&quot; என்று (இறைநம்பிக்கையாளர்கள்) பதிலளிப்பார்கள்."/>
        <aya index="15"
            text="இன்று உங்களிடமிருந்தோ, இறைமறுப்பாளர்களிடமிருந்தோ எந்த ஈட்டுத் தொகையும் பெற்றுக் கொள்ளப்பட மாட்டாது. நரகமே உங்களின் இருப்பிடம். அதுவே உங்களுக்கு மிகத் தகுதியானது. அது, சேருமிடத்தில் கெட்டது."/>
        <aya index="16"
            text="அல்லாஹ்வை நினைவு கூர்வதற்காகவும், (அவனிடமிருந்து) இறங்கிய உண்மைக்காகவும், இறைநம்பிக்கை கொண்டோரின் உள்ளங்கள் பணியும் நேரம் இன்னும் வரவில்லையா? அவர்கள், தமக்கு முன் வேதம் வழங்கப்பட்டோரைப் போன்று ஆகிவிட வேண்டாம். அவர்களுக்கு நீண்ட காலமாகி விட்டதால் அவர்களின் உள்ளங்கள் கடினமாகி விட்டன. அவர்களில் பெரும்பாலோர் பாவிகளே!536"/>
        <aya index="17"
            text="பூமி இறந்த பின்னர் அல்லாஹ்வே அதை உயிர்ப்பிக்கிறான் என்பதை அறிந்து கொள்ளுங்கள்! நீங்கள் சிந்திப்பதற்காக உங்களுக்குச் சான்றுகளைத் தெளிவுபடுத்தியுள்ளோம்."/>
        <aya index="18"
            text="தர்மம் செய்யும் ஆண்களுக்கும், பெண்களுக்கும், அல்லாஹ்வுக்கு அழகிய முறையில் கடன் கொடுப்போருக்கும் அது பன்மடங்காகப் பெருக்கப்படும். அவர்களுக்குக் கண்ணியமான கூலியும் உண்டு."/>
        <aya index="19"
            text="அல்லாஹ்வையும், அவனது தூதர்களையும் நம்பியவர்களே தமது இறைவனிடம் உண்மையாளர்களும், சாட்சியாளர்களும் ஆவர். அவர்களுக்குரிய கூலியும், ஒளியும் அவர்களுக்கு உண்டு. யார் (நம்மை) மறுத்து, நமது வசனங்களைப் பொய்யெனக் கூறினார்களோ அவர்களே நரகவாசிகள்."/>
        <aya index="20"
            text="அறிந்து கொள்ளுங்கள்! இவ்வுலக வாழ்க்கை என்பது விளையாட்டும், வீணும், அலங்காரமும், உங்களுக்கிடையே பெருமைபேசிக் கொள்வதும், செல்வங்களையும், பிள்ளைகளையும் அதிகரித்துக் கொள்வதும்தான். (இதற்கு எடுத்துக்காட்டு) ஒரு மழையைப் போன்றாகும். அதன் (மூலம்) பயிர்கள் நன்கு வளர்ந்து விவசாயிகளைக் கவர்ந்தது. பின்னர், அது உலர்ந்து, மஞ்சள் நிறமாவதைக் காண்கிறீர். பின்னர் அது சருகாகி விடுகிறது. மறுமையில் (இறைமறுப்பாளருக்குக்) கடும் தண்டனையும், (இறைநம்பிக்கையாளருக்கு) அல்லாஹ்வின் மன்னிப்பும், பொருத்தமும் கிடைக்கிறது. இவ்வுலக வாழ்வு ஏமாற்றும் இன்பத்தைத் தவிர வேறில்லை."/>
        <aya index="21"
            text="உங்கள் இறைவனின் மன்னிப்பை நோக்கியும், சொர்க்கத்தை நோக்கியும் முந்திச் செல்லுங்கள்! அதன் அளவு வானம், பூமியைப் போல் விரிந்து பரந்தது. அது அல்லாஹ்வையும், அவனுடைய தூதர்களையும் நம்பியோருக்காகத் தயார்படுத்தப்பட்டுள்ளது. இது அல்லாஹ்வின் அருளாகும். அவன், தான் நாடியோருக்கு அதை வழங்குகிறான். அல்லாஹ் மகத்தான அருளுடையவன்."/>
        <aya index="22"
            text="இப்பூமியில் அல்லது உங்கள்மீது எந்தத் துன்பம் ஏற்பட்டாலும் நாம் அதைப் படைப்பதற்கு முன்பே அது மூலப் பதிவேட்டில் இல்லாமல் இல்லை. இது அல்லாஹ்வுக்கு எளிதானதாகும்.537"/>
        <aya index="23"
            text="இ(வ்வாறு விதியை ஏற்படுத்தியிருப்ப)தற்குக் காரணம், உங்களுக்கு ஏற்பட்ட இழப்பிற்காக நீங்கள் கவலைப்படாமல் இருக்கவும், அவன் உங்களுக்குக் கொடுத்ததில் நீங்கள் கர்வம் கொள்ளாதிருக்கவுமே ஆகும். அகந்தையும், கர்வமும் கொண்ட எவரையும் அல்லாஹ் நேசிப்பதில்லை."/>
        <aya index="24"
            text="அவர்கள் எத்தகையோரெனில், தாமும் கஞ்சத்தனம் செய்து, மக்களையும் கஞ்சத்தனம் செய்யத் தூண்டுகிறார்கள். யாரேனும் புறக்கணித்தால் அல்லாஹ் தேவைகளற்றவன்; புகழுக்குரியவன்."/>
        <aya index="25"
            text="நமது தூதர்களைத் தெளிவான சான்றுகளுடன் அனுப்பி வைத்தோம். மனிதர்கள் நீதியை நிலைநாட்டுவதற்காக அ(த்தூது)வர்களுடன் வேதத்தையும், தராசையும் இறக்கினோம். இரும்பையும் நாமே இறக்கினோம். அதில் கடும் வலிமையும், மனிதர்களுக்குப் பயன்களும் உள்ளன. மேலும், தனக்கும் தனது தூதர்களுக்கும் மறைவாக உதவி செய்வோர் யார் என்பதை அல்லாஹ் வெளிப்படுத்துவதற்காகவே (வேதத்தையும் தராசையும் இறக்கினான்.) அல்லாஹ் வலிமை மிக்கவன்; மிகைத்தவன்."/>
        <aya index="26"
            text="நூஹையும், இப்ராஹீமையும் நாம் தூதர்களாக அனுப்பி வைத்தோம். அவ்விருவரின் தலைமுறையில் நபித்துவத்தையும், வேதத்தையும் ஏற்படுத்தினோம். அவர்(களின் தலைமுறை)களில் நேர்வழி நடப்போரும் உள்ளனர்; எனினும் அவர்களில் பெரும்பாலோர் பாவிகளாகவே உள்ளனர்."/>
        <aya index="27"
            text="பின்னர், அவர்களின் அடிச்சுவடுகளில் நம் தூதர்களைத் தொடர்ச்சியாக அனுப்பினோம். மர்யமின் மகன் ஈஸாவையும் பின்தொடரச் செய்தோம். அவருக்கு இன்ஜீலையும் வழங்கினோம். அவரைப் பின்பற்றியவர்களின் உள்ளங்களில் கழிவிரக்கத்தையும், கருணையையும் ஏற்படுத்தினோம். அவர்களாகவே துறவறத்தை உருவாக்கிக் கொண்டனர். அதை அவர்கள்மீது நாம் விதியாக்கவில்லை. எனினும், அல்லாஹ்வின் பொருத்தத்தைத் தேடுவதையே (விதியாக்கினோம்.) அவர்கள் அ(த்துறவறத்)தையும் கடைப்பிடிக்க வேண்டிய முறைப்படி கடைப்பிடிக்கவில்லை. எனவே, அவர்களில் இறைநம்பிக்கை கொண்டோருக்கு, அவர்களுக்கான கூலியை வழங்கினோம். எனினும் அவர்களில் பெரும்பாலோர் பாவிகளாகவே உள்ளனர்."/>
        <aya index="28"
            text="இறைநம்பிக்கை கொண்டோரே! அல்லாஹ்வுக்கு அஞ்சுங்கள்! அவனது தூதரையும் நம்புங்கள்! அவன் தனது அருளை உங்களுக்கு இருமடங்காக வழங்குவான். உங்களுக்கு ஒளியையும் ஏற்படுத்துவான். அந்த ஒளியில் நீங்கள் நடப்பீர்கள். மேலும் உங்களை மன்னிப்பான். அல்லாஹ் மன்னிப்புமிக்கவன்; நிகரிலா அன்பாளன்.538"/>
        <aya index="29"
            text="அல்லாஹ்வின் அருளில் எதன்மீதும் தமக்கு ஆற்றல் இல்லை என்பதையும், அல்லாஹ்வின் கையிலேயே அருள் உள்ளது என்பதையும், தான் நாடியோருக்கு அதை வழங்குகிறான் என்பதையும் வேதமுடையோர் அறிய வேண்டும் என்பதற்காகவே (இதை அறிவிக்கிறான்.) அல்லாஹ் மகத்தான அருளுடையவன்."/>
    </sura>
    <sura index="58" name="">
        <aya index="1"
            text="(நபியே!) தனது கணவனைப் பற்றி உம்மிடம் தர்க்கித்து, அல்லாஹ்விடம் முறையிட்ட பெண்ணின் கூற்றை அல்லாஹ் செவியேற்று விட்டான். உங்கள் இருவரின் உரையாடலையும் அல்லாஹ் செவியேற்கிறான். அல்லாஹ் செவியேற்பவன்; பார்ப்பவன்.539"/>
        <aya index="2"
            text="உங்களில் தம் மனைவியரைத் தாயுடன் ஒப்பிட்டுக் கூறுவோருக்கு அப்பெண்கள் தாய்மார்களாகிவிட மாட்டார்கள். அவர்களைப் பெற்றவர்களே அவர்களின் தாய்மார்களாவர். அவர்கள் வெறுக்கத்தக்க கூற்றையும், பொய்யையுமே கூறுகின்றனர். அல்லாஹ் பிழை பொறுப்பவன்; மன்னிப்பவன்."/>
        <aya index="3"
            text="யாரேனும் தம் மனைவியரைத் தாயுடன் ஒப்பிட்டுக் கூறிய பின்னர், தான் கூறியதைத் திரும்பப் பெற்றால், அவ்விருவரும் ஒருவரையொருவர் தீண்டுவதற்கு முன் ஓர் அடிமையை (அவர்) விடுதலை செய்ய வேண்டும். இதன் மூலம் நீங்கள் அறிவுறுத்தப்படுகிறீர்கள். அல்லாஹ் நீங்கள் செய்வதை நன்கறிந்தவன்."/>
        <aya index="4"
            text="(அடிமையைப்) பெற்றுக் கொள்ளாதவராக இருந்தால், அவ்விருவரும் ஒருவரையொருவர் தீண்டுவதற்கு முன் (அவர்) இரண்டு மாதங்கள் தொடர் நோன்பு நோற்க வேண்டும். (அதற்கு) இயலாதவர் அறுபது ஏழைகளுக்கு உணவளிக்க வேண்டும். அல்லாஹ்வையும், அவனது தூதரையும் நீங்கள் நம்ப வேண்டும் என்பதே இதற்குக் காரணம். இவை அல்லாஹ்வின் வரம்புகள். இறைமறுப்பாளர்களுக்குத் துன்புறுத்தும் வேதனை உண்டு."/>
        <aya index="5"
            text="நாம் தெளிவான வசனங்களை அருளிய நிலையில், அல்லாஹ்வையும், அவனது தூதரையும் எதிர்ப்பவர்கள் தமக்கு முன்சென்றோர் இழிவுபடுத்தப்பட்டதைப் போல இழிவுபடுத்தப்படுவார்கள். இறைமறுப்பாளர்களுக்கு இழிவு தரும் வேதனை உள்ளது."/>
        <aya index="6"
            text="அவர்கள் அனைவரையும் அல்லாஹ் (உயிர்ப்பித்து) எழுப்பும் நாளில் அவர்களின் செயல்களை அவர்களுக்கு அறிவிப்பான். அதை அவர்கள் மறந்துவிட்ட நிலையில், அல்லாஹ் கணக்கிட்டு வைத்துள்ளான். ஒவ்வொரு பொருளையும் அல்லாஹ் கண்காணிப்பவன்."/>
        <aya index="7"
            text="வானங்களில் உள்ளவற்றையும், பூமியில் உள்ளவற்றையும் அல்லாஹ் அறிகிறான் என்பதை நீர் கவனிக்கவில்லையா? (தமக்குள்) மூவர் இரகசியம் பேசும்போது அவன் நான்காவதாக இருக்கிறான். ஐவர் இரகசியம் பேசும்போது அவன் ஆறாவதாக இருக்கிறான். அதைவிடக் குறைவானவர்களோ, அதிகமானவர்களோ எங்கிருந்தாலும் அவர்களுடன் அவன் இல்லாமலில்லை. பின்னர், அவர்களின் செயல்களைப் பற்றி மறுமை நாளில் அவர்களுக்கு அறிவிப்பான். ஒவ்வொரு பொருளையும் அல்லாஹ் நன்கறிந்தவன்."/>
        <aya index="8"
            text="(நபியே!) இரகசியம் பேசுவதை விட்டும் தடுக்கப்பட்டோரை நீர் கவனிக்கவில்லையா? அவர்களுக்கு எது தடுக்கப்பட்டதோ அதன்பக்கமே மீண்டும் திரும்புகின்றனர். பாவத்தையும், பகைமையையும், இத்தூதருக்கு மாறுசெய்வதையும் பற்றி அவர்கள் இரகசியம் பேசுகின்றனர். அவர்கள் உம்மிடம் வரும்போது அல்லாஹ் உமக்கு வாழ்த்துரையாக்காத சொற்களைக் கொண்டு உமக்கு வாழ்த்துரை கூறுகின்றனர். &quot;நாம் கூறியதற்காக அல்லாஹ் நம்மைத் தண்டித்திருக்க வேண்டாமா?&quot; என்றும் தங்களுக்குள் பேசிக் கொள்கின்றனர். நரகமே அவர்களுக்குப் போதுமானது. அதில் அவர்கள் நுழைவார்கள். அது, சேருமிடத்தில் கெட்டது.541"/>
        <aya index="9"
            text="இறைநம்பிக்கை கொண்டோரே! நீங்கள் ஒருவருக்கொருவர் இரகசியம் பேசினால் பாவத்தையும், பகைமையைத் தேடியும், தூதருக்கு மாறுசெய்வதையும் பற்றி இரகசியம் பேசாதீர்கள். நன்மையிலும், இறையச்சத்திலும் இரகசியம் பேசிக் கொள்ளுங்கள்! நீங்கள் யாரிடம் ஒன்றுதிரட்டப்படுவீர்களோ அத்தகைய அல்லாஹ்வை அஞ்சுங்கள்!542"/>
        <aya index="10"
            text="இறைநம்பிக்கை கொண்டோரைக் கவலையுறச் செய்வதற்காக ஷைத்தானிடமிருந்து ஏற்படுவதே இரகசியப் பேச்சாகும். அல்லாஹ்வின் நாட்டமின்றி அது அவர்களுக்குச் சிறிதும் தீங்கிழைக்காது. இறைநம்பிக்கையாளர்கள் அல்லாஹ்வின்மீதே நம்பிக்கை வைக்கட்டும்."/>
        <aya index="11"
            text="இறைநம்பிக்கை கொண்டோரே! உங்களிடம் &quot;சபைகளில் இடம் கொடுங்கள்!&quot; என்று கூறப்பட்டால் நீங்கள் இடம் கொடுங்கள்! அல்லாஹ் உங்களுக்கு விரிவுபடுத்துவான். &quot;எழுந்துவிடுங்கள்!&quot; என்று கூறப்பட்டால் எழுந்துவிடுங்கள்.543 உங்களில் இறைநம்பிக்கை கொண்டோருக்கும், கல்வி வழங்கப்பட்டவர்களுக்கும் அல்லாஹ் தகுதிகளை உயர்த்துவான். நீங்கள் செய்பவற்றை அல்லாஹ் நன்கறிந்தவன்.544"/>
        <aya index="12"
            text="இறைநம்பிக்கை கொண்டோரே! நீங்கள் (நம்) தூதருடன் இரகசியம் பேசினால் உங்களின் இரகசியப் பேச்சுக்குமுன் தர்மம் செய்வதை முற்படுத்துங்கள். இதுவே உங்களுக்குச் சிறந்ததும், தூய்மையானதுமாகும். நீங்கள் வசதியற்றோராக இருந்தால் அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="13"
            text="(தூதருடன்) நீங்கள் இரகசியம் பேசுவதற்குமுன் தர்மம் செய்வதை முற்படுத்துவதற்கு அஞ்சுகிறீர்களா? அல்லாஹ் உங்களை மன்னித்துவிட்ட நிலையில், நீங்கள் அவ்வாறு செய்யாவிட்டால் (குற்றமில்லை.) தொழுகையை நிலைநிறுத்தி, ஸகாத்தைக் கொடுங்கள்! அல்லாஹ்வுக்கும், அவனது தூதருக்கும் கட்டுப்படுங்கள்! நீங்கள் செய்பவற்றை அல்லாஹ் நன்கறிந்தவன்."/>
        <aya index="14"
            text="அல்லாஹ்வின் கோபத்திற்குள்ளாகிய கூட்டத்தை உற்ற நண்பர்களாக ஆக்கிக் கொண்டவர்(களான (நயவஞ்சகர்)களை நீர் பார்க்கவில்லையா? அவர்கள் உங்களைச் சார்ந்தோரும் அல்ல. அவர்களைச் சார்ந்தோரும் அல்ல. அவர்கள் அறிந்து கொண்டே பொய்ச் சத்தியம் செய்கின்றனர்."/>
        <aya index="15"
            text="அவர்களுக்குக் கடும் வேதனையை அல்லாஹ் தயார் படுத்தியுள்ளான். அவர்கள் செய்து கொண்டிருந்தது மிகக் கெட்டது."/>
        <aya index="16"
            text="அவர்கள் தமது சத்தியங்களைக் கேடயமாக எடுத்துக் கொண்டனர். அல்லாஹ்வின் பாதையை விட்டும் தடுத்தனர். எனவே, அவர்களுக்கு இழிவு தரும் வேதனை உண்டு."/>
        <aya index="17"
            text="அவர்களின் செல்வங்களும், பிள்ளைகளும் அல்லாஹ்விடமிருந்து அவர்களைச் சிறிதும் காப்பாற்றாது. அவர்கள் நரகவாசிகள். அவர்கள் அதில் நிரந்தரமாக இருப்பார்கள்."/>
        <aya index="18"
            text="அவர்கள் அனைவரையும் அல்லாஹ் (உயிர்ப்பித்து) எழுப்பும் நாளில், உங்களிடம் செய்ததைப் போன்றே அவனிடமும் சத்தியம் செய்வார்கள். தாம் (சரியான) ஒன்றில் இருப்பதாக அவர்கள் நம்புகின்றனர். அறிந்து கொள்ளுங்கள்! அவர்களே பொய்யர்கள்.545"/>
        <aya index="19"
            text="அவர்களை ஷைத்தான் மிகைத்து, அல்லாஹ்வின் நினைவை விட்டும் மறக்கடித்து விட்டான். இவர்களே ஷைத்தானின் கூட்டத்தினர். அறிந்து கொள்ளுங்கள்! ஷைத்தானின் கூட்டத்தினரே நஷ்டமடைந்தோர்."/>
        <aya index="20"
            text="அல்லாஹ்வையும், அவனது தூதரையும் யார் எதிர்க்கிறார்களோ அவர்களே இழிந்தோரைச் சேர்ந்தவர்கள்."/>
        <aya index="21"
            text="&quot;நானும், எனது தூதர்களுமே வெற்றியடைவோம்&quot; என அல்லாஹ் விதியாக்கி விட்டான். அல்லாஹ் வலிமையானவன்; மிகைத்தவன்."/>
        <aya index="22"
            text="அல்லாஹ்வையும், அவனது தூதரையும் எதிர்ப்பவர்கள் தமது பெற்றோராக அல்லது பிள்ளைகளாக அல்லது உடன்பிறந்தோராக அல்லது குடும்பத்தினராக இருந்தாலும் அவர்களை நேசிப்பவர்களாக, அல்லாஹ்வையும், இறுதி நாளையும் நம்புகின்ற சமுதாயத்தினரை நீர் காண மாட்டீர்! இவர்களின் உள்ளங்களில்தான் இறைநம்பிக்கையைப் பதித்துள்ளான். மேலும் (ஜிப்ரீல் எனும்) தனது ரூஹின் மூலம் அவர்களைப் பலப்படுத்தியுள்ளான். அவர்களைச் சொர்க்கங்களில் நுழைவிப்பான். அவற்றின் கீழ் ஆறுகள் ஓடும். அதில் நிரந்தரமாக இருப்பார்கள். அவர்களை அல்லாஹ் பொருந்திக் கொண்டான். அவர்களும் அல்லாஹ்வைப் பொருந்திக் கொண்டனர். அவர்களே அல்லாஹ்வின் கூட்டத்தினர். அறிந்து கொள்ளுங்கள்! அல்லாஹ்வின் கூட்டத்தினரே வெற்றியாளர்கள்."/>
    </sura>
    <sura index="59" name="">
        <aya index="1"
            text="வானங்கள், பூமியில் உள்ளவை அல்லாஹ்வைப் போற்றுகின்றன. அவன் மிகைத்தவன்; நுண்ணறிவாளன்."/>
        <aya index="2"
            text="வேதமுடையோரில் இறைமறுப்பாளர்களாக இருந்தோரை அவர்களின் வீடுகளிலிருந்து முதல் (படை) திரட்டலில் அவனே வெளியேற்றினான். அவர்கள் வெளியேறுவார்கள் என நீங்கள் நினைக்கவில்லை. அல்லாஹ்விடமிருந்து தமது கோட்டைகள் தம்மைப் பாதுகாக்கும் என்று அவர்கள் நம்பினார்கள். அவர்கள் நினைத்துப் பார்க்காத இடத்திலிருந்து அவர்களிடம் அல்லாஹ் வந்தான். அவர்களின் உள்ளங்களில் திகிலை ஏற்படுத்தினான். அவர்கள் தமது கைகளாலும், இறைநம்பிக்கை கொண்டோரின் கைகள் மூலமாகவும் தமது வீடுகளை அழித்துக் கொண்டனர். அறிவுடையோரே! படிப்பினை பெற்றுக் கொள்ளுங்கள்!"/>
        <aya index="3"
            text="நாடு கடத்துவதை அவர்கள்மீது அல்லாஹ் விதித்திருக்கா விட்டால், இவ்வுலகத்திலேயே அவர்களைத் தண்டித்திருப்பான். மேலும் அவர்களுக்கு மறுமையில் நரக வேதனையும் உண்டு."/>
        <aya index="4"
            text="அல்லாஹ்வுக்கும், அவனது தூதருக்கும் அவர்கள் மாறுசெய்தனர் என்பதே இதற்குக் காரணம். யாரேனும் அல்லாஹ்வுக்கு மாறு செய்தால் அல்லாஹ் கடுமையாகத் தண்டிப்பவன் ஆவான்."/>
        <aya index="5"
            text="நீங்கள் (போர்க்களத்தில் எதிரிகளின்) பேரீச்சை மரங்களை வெட்டியது அல்லது நீங்கள் அவற்றை (வெட்டாமல்) வேர்களில் நிற்குமாறு விட்டுவிட்டது அல்லாஹ்வின் நாட்டப்படியும், பாவிகளை அவன் இழிவுபடுத்த வேண்டும் என்பதற்காகவும்தான் நடந்தது.546"/>
        <aya index="6"
            text="அவர்களிடமிருந்து அல்லாஹ் தனது தூதருக்கு எதைப் போர்க்களச் செல்வமாகக் கொடுத்தானோ அ(தைக் கைப்பற்றுவ)தற்காக நீங்கள் குதிரையையோ, ஒட்டகத்தையோ ஓட்டிச் செல்லவில்லை. மாறாக, அல்லாஹ்வே தான் நாடியோர்மீது தனது தூதர்களை ஆதிக்கம் செலுத்த வைக்கிறான். ஒவ்வொரு பொருளின்மீதும் அல்லாஹ் ஆற்றலுடையவன்.547"/>
        <aya index="7"
            text="இந்த ஊர்மக்களிடமிருந்து தனது தூதருக்கு அல்லாஹ் வழங்கிய போர்ச்செல்வங்கள் அல்லாஹ்வுக்கும், தூதருக்கும், உறவினர்களுக்கும், அநாதைகளுக்கும், ஏழைகளுக்கும், வழிப்போக்கருக்கும் உரியதாகும். உங்களில் செல்வந்தர்களிடையே மட்டும் செல்வம் சுற்றி வரக்கூடியதாக இருக்கக் கூடாது என்பதற்காகவே (இவ்வாறு ஏவுகிறான்.) தூதர் உங்களுக்குக் கொடுத்ததை எடுத்துக் கொள்ளுங்கள். எதை விட்டும் உங்களைத் தடுத்தாரோ அதிலிருந்து விலகிக் கொள்ளுங்கள்! அல்லாஹ்வை அஞ்சிக் கொள்ளுங்கள்! அல்லாஹ் தண்டிப்பதில் கடுமையானவன்.548"/>
        <aya index="8"
            text="(அச்செல்வம்) தமது வீடுகளையும், உடைமைகளையும் விட்டு வெளியேற்றப்பட்டு ஹிஜ்ரத் செய்து வந்த ஏழைகளுக்கும் உரியதாகும். அவர்கள் அல்லாஹ்வின் அருளையும், பொருத்தத்தையும் தேடுகின்றனர். அல்லாஹ்வுக்கும், அவனது தூதருக்கும் உதவி புரிகின்றனர். அவர்கள்தான் உண்மையாளர்கள்.549"/>
        <aya index="9"
            text="அவர்களுக்கு முன்பே இறைநம்பிக்கையுடன், இவ்வூரில் (மதீனாவில்) வசிப்பவர்கள் தம்மிடம் ஹிஜ்ரத் செய்து வருவோரை நேசிக்கின்றனர். அவர்களுக்குக் கொடுக்கப்படுவது பற்றித் தமது உள்ளங்களில் சிறிதும் பொறாமை கொள்ள மாட்டார்கள். அவர்கள் தமக்குத் தேவையிருந்தபோதும் தம்மைவிட (ஹிஜ்ரத் செய்து வந்தவர்களுக்கு) முன்னுரிமை கொடுக்கின்றனர்.550 தம்மிடமுள்ள கஞ்சத்தனத்தை விட்டும் யார் பாதுகாக்கப்படுகிறார்களோ அவர்களே வெற்றியாளர்கள்.551"/>
        <aya index="10"
            text="அவர்களுக்குப் பின்வந்தோர் &quot;எங்கள் இறைவனே! எங்களையும், இறைநம்பிக்கை கொள்வதில் எங்களை முந்திக் கொண்ட எங்கள் சகோதரர்களையும் மன்னிப்பாயாக! இறைநம்பிக்கை கொண்டோர்மீது எங்கள் உள்ளங்களில் குரோதத்தை ஏற்படுத்தி விடாதே! எங்கள் இறைவனே! நீயே கருணை உள்ளவன்; நிகரிலா அன்பாளன்&quot; என்று இறைஞ்சுகின்றனர்."/>
        <aya index="11"
            text="(நபியே!) நயவஞ்கர்களை நீர் பார்க்கவில்லையா? அவர்கள் வேதமுடையோரில் இறைமறுப்பாளர்களாக இருக்கும் தமது சகோதரர்களிடம் &quot;நீங்கள் வெளியேற்றப்பட்டால் நாங்களும் உங்களுடன் வெளியேறி விடுவோம். உங்கள் விஷயத்தில் யாருக்கும் ஒருபோதும் கட்டுப்பட மாட்டோம். உங்கள்மீது போர் தொடுக்கப்பட்டால் உங்களுக்கு உதவி செய்வோம்&quot; எனக் கூறுகின்றனர். அவர்கள் பொய்யர்களே என அல்லாஹ் சாட்சி கூறுகிறான்."/>
        <aya index="12"
            text="அவர்கள் வெளியேற்றப்பட்டால் அவர்களுடன் இவர்கள் வெளியேற மாட்டார்கள். அவர்கள்மீது போர் தொடுக்கப்பட்டால் அவர்களுக்கு இவர்கள் உதவி செய்யவும் மாட்டார்கள். (ஒருவேளை) அவர்களுக்கு உதவி செய்தாலும் புறமுதுகு காட்டி ஓடி விடுவார்கள். பின்னர் அவர்கள் உதவி செய்யப்பட மாட்டார்கள்."/>
        <aya index="13"
            text="அவர்களின் உள்ளங்களில் அல்லாஹ்வைவிட உங்களைப் பற்றிய பயம்தான் கடுமையாக உள்ளது. அவர்கள் விளங்கிக் கொள்ளாத கூட்டமாக இருப்பதே இதற்குக் காரணம்."/>
        <aya index="14"
            text="பாதுகாப்பு அரண்களைக் கொண்ட ஊர்களிலிருந்தோ அல்லது மதில்களுக்கு அப்பாலிருந்தோ தவிர அவர்கள் ஒன்றுதிரண்டு உங்களுடன் போரிட மாட்டார்கள். அவர்கள், தமக்கிடையே கொண்டிருக்கும் விரோதம் மிகக் கடுமையானது. அவர்கள் ஒன்றுபட்டிருப்பதாக எண்ணுகிறீர். ஆனால் அவர்களின் மனங்கள் வேறுபட்டிருக்கின்றன. அவர்கள் சிந்திக்காத கூட்டமாக இருப்பதே இதற்குக் காரணம்."/>
        <aya index="15"
            text="இவர்களுக்குச் சிறிது காலத்திற்குமுன் தமது செயலுக்குரிய விளைவை அனுபவித்தவர்களைப் போல இவர்கள் உள்ளனர். இவர்களுக்குத் துன்புறுத்தும் வேதனையும் உண்டு."/>
        <aya index="16"
            text="(இவர்களின் தன்மை) ஷைத்தானின் தன்மையைப் போன்றதாகும். அவன் மனிதனிடம், &quot;நீ மறுத்துவிடு!&quot; என்று கூறிய சமயத்தில் (அதைக் கேட்டு) அவன் மறுத்தபோது &quot;நான் உன்னை விட்டும் விலகிக் கொண்டேன். அகிலங்களின் இறைவனாகிய அல்லாஹ்வுக்கு அஞ்சுகிறேன்&quot; என்று (ஷைத்தான்) கூறினான்."/>
        <aya index="17"
            text="எனவே, அவ்விருவரும் நரகத்தில் நிரந்தரமாகத் தங்கியிருப்பார்கள் என்பதே அவர்களின் முடிவாகி விட்டது. அநியாயக்காரர்களுக்கு இதுவே கூலியாகும்."/>
        <aya index="18"
            text="இறைநம்பிக்கை கொண்டோரே! அல்லாஹ்வை அஞ்சிக் கொள்ளுங்கள்! ஒவ்வொருவரும் நாளை(ய மறுமை)க்காகத் தாம் எதை முற்படுத்தியுள்ளோம் என்பதை (எண்ணி)ப் பார்க்கட்டும். அல்லாஹ்வை அஞ்சிக் கொள்ளுங்கள்! நீங்கள் செய்வதை அல்லாஹ் நன்கறிந்தவன்.552"/>
        <aya index="19"
            text="அல்லாஹ்வை மறந்தோரைப் போன்று நீங்கள் ஆகிவிடாதீர்கள். அவர்கள் தம்மையே மறந்துவிடும்படிச் செய்து விட்டான். அவர்களே பாவிகள்."/>
        <aya index="20"
            text="நரகவாசிகளும், சொர்க்கவாசிகளும் சமமாக மாட்டார்கள். சொர்க்கவாசிகளே வெற்றியாளர்கள்."/>
        <aya index="21"
            text="(நபியே!) இந்தக் குர்ஆனை நாம் மலையின்மீது அருளியிருந்தால், அது அல்லாஹ்வின் அச்சத்தால் பணிந்து, பிளந்துவிடக் கூடியதைப் பார்த்திருப்பீர்! மனிதர்கள் சிந்திப்பதற்காகவே இந்த எடுத்துக்காட்டுகளை அவர்களுக்கு எடுத்துரைக்கிறோம்."/>
        <aya index="22"
            text="அவன்தான் அல்லாஹ்! அவனைத் தவிர வேறு எந்தக் கடவுளுமில்லை. அவன் மறைவானவற்றையும், வெளிப்படையானவற்றையும் அறிந்தவன். அவன் அளவிலா அருளாளன்; நிகரிலா அன்புடையோன்.553"/>
        <aya index="23"
            text="அவன்தான் அல்லாஹ்! அவனைத் தவிர வேறுஎந்தக் கடவுளுமில்லை. (அவனே) அரசன், தூய்மையானவன், அமைதியளிப்பவன், அடைக்கலமளிப்பவன், கண்காணிப்பவன், மிகைத்தவன், அடக்கியாள்பவன், பெருமைக்குரியவன். அவர்கள் இணைவைப்பதை விட்டும் அல்லாஹ் தூயவன்."/>
        <aya index="24"
            text="அவன்தான் அல்லாஹ்! (அவன்) படைப்பாளன்; தோற்றுவிப்பவன்; உருவம் கொடுப்பவன். அவனுக்கு அழகிய பெயர்கள் உள்ளன. வானங்களிலும், பூமியிலும் உள்ளவை அவனையே போற்றுகின்றன. அவன் மிகைத்தவன்; நுண்ணறிவாளன்."/>
    </sura>
    <sura index="60" name="">
        <aya index="1"
            text="இறைநம்பிக்கை கொண்டோரே! எனது பாதையில் போரிடுவதற்காகவும், எனது பொருத்தத்தை நாடியும் நீங்கள் புறப்பட்டீர்களாயின் எனது எதிரிகளையும், உங்களது எதிரிகளையும் உற்ற நண்பர்களாக்கிக் கொள்ளாதீர்கள்! நீங்களோ அன்பின் காரணமாக அவர்களிடம் (இரகசியத்தைக்) கொண்டு சேர்க்கிறீர்கள். அவர்கள் உங்களிடம் வந்த உண்மையை மறுத்து விட்டனர். உங்கள் இறைவனாகிய அல்லாஹ்வை நீங்கள் நம்பியதற்காக இத்தூதரையும், உங்களையும் வெளியேற்றுகின்றனர். ஆனால் நீங்களோ அவர்களிடம் இரகசியமாக அன்பு செலுத்துகிறீர்கள். நீங்கள் மறைப்பதையும், பகிரங்கப்படுத்துவதையும் நான் அறிகிறேன். உங்களில் இதைச் செய்பவர் நேரான வழியை விட்டு விலகி விட்டார்.554"/>
        <aya index="2"
            text="அவர்களுக்கு உங்கள்மீது வாய்ப்பு கிடைத்தால் உங்களுக்கு எதிரிகளாகி விடுவார்கள். தீங்கிழைப்பதற்காக உங்களை நோக்கித் தமது கைகளையும், நாவுகளையும் நீட்டுவார்கள். நீங்கள் இறைமறுப்பாளர்களாக ஆவதையே அவர்கள் விரும்புகின்றனர்."/>
        <aya index="3"
            text="மறுமை நாளில் உங்கள் உறவினர்களோ, உங்கள் பிள்ளைகளோ உங்களுக்குப் பயனளிக்கவே மாட்டார்கள். உங்களுக்கிடையே அவன் தீர்ப்பளிப்பான். நீங்கள் செய்பவற்றை அல்லாஹ் பார்ப்பவன்."/>
        <aya index="4"
            text="&quot;நீங்கள் அல்லாஹ் ஒருவனை மட்டும் நம்பும்வரை, உங்களை விட்டும், அல்லாஹ்வையன்றி நீங்கள் வணங்குபவற்றை விட்டும் நாங்கள் விலகிக் கொண்டோம். உங்களை மறுத்து விட்டோம். உங்களுக்கும், எங்களுக்குமிடையே என்றென்றும் பகைமையும், வெறுப்பும் ஏற்பட்டு விட்டது&quot; என்று தமது சமுதாயத்தினரிடம் கூறியதில் இப்ராஹீமிடத்திலும், அவருடன் இருந்தவர்களிடத்திலும் உங்களுக்கு அழகிய முன்மாதிரி உள்ளது. &quot;அல்லாஹ்விடமிருந்து உமக்கு (உதவ) எந்த ஒன்றுக்கும் நான் சக்தி பெறாத நிலையில், உமக்காகப் பாவ மன்னிப்புக் கோருவேன்&quot; என்று இப்ராஹீம், தமது தந்தையிடம் கூறியதைத் தவிர! (மற்றவற்றில் முன்மாதிரி உள்ளது.) &quot;எங்கள் இறைவனே! உன்மீதே நாங்கள் நம்பிக்கை வைத்துள்ளோம். நாங்கள் உன்னிடமே மீண்டு விட்டோம். உன்னிடமே மீளுதல் உள்ளது&quot; (என்று இப்ராஹீம் கூறினார்.)"/>
        <aya index="5"
            text="&quot;எங்கள் இறைவனே! எங்களை இறைமறுப்பாளர்களுக்குச் சோதனையாக ஆக்கி விடாதே! எங்களை மன்னிப்பாயாக! எங்கள் இறைவனே! நீயே மிகைத்தவன்; நுண்ணறிவாளன்&quot; (என்றும் இறைஞ்சினார்.)"/>
        <aya index="6"
            text="அல்லாஹ்வையும், மறுமை நாளையும் நம்புகின்ற உங்களுக்கு அவர்களிடம் அழகிய முன்மாதிரி இருக்கிறது. யாரேனும் புறக்கணித்தால் அல்லாஹ் தேவைகளற்றவன்; புகழுக்குரியவன்."/>
        <aya index="7"
            text="உங்களுக்கும், அவர்களுள் நீங்கள் பகைத்தவர்களுக்குமிடையே அல்லாஹ் நேசத்தை ஏற்படுத்தக் கூடும். அல்லாஹ் ஆற்றலுடையவன். மேலும், அல்லாஹ் மன்னிப்புமிக்கவன்; நிகரிலா அன்பாளன்."/>
        <aya index="8"
            text="மார்க்க விஷயத்தில் உங்களை எதிர்த்துப் போரிடாமலும், உங்கள் வீடுகளிலிருந்து உங்களை வெளியேற்றாமலும் இருப்போருக்கு நீங்கள் நன்மை செய்வதையும், அவர்களிடம் நீதியாக நடப்பதையும் அல்லாஹ் உங்களுக்குத் தடை செய்யவில்லை. நீதியாக நடப்போரை அல்லாஹ் நேசிக்கிறான்.555"/>
        <aya index="9"
            text="மார்க்க விஷயத்தில் உங்களை எதிர்த்துப் போரிட்டவர்களையும், உங்கள் வீடுகளிலிருந்து உங்களை வெளியேற்றியவர்களையும், உங்களை வெளியேற்றுவதற்காக உதவி செய்தவர்களையும் நீங்கள் நேசர்களாக்கிக் கொள்வதையே அல்லாஹ் உங்களுக்குத் தடை செய்கிறான். அவர்களை நேசர்களாக்கிக் கொள்வோரே அநியாயக்காரர்கள்."/>
        <aya index="10"
            text="இறைநம்பிக்கையாளர்களே! இறைநம்பிக்கை கொண்ட பெண்கள் ஹிஜ்ரத் செய்து உங்களிடம் வந்தால் அவர்களைப் பரிசோதியுங்கள்! அவர்களின் இறைநம்பிக்கையை அல்லாஹ்வே மிக அறிந்தவன். அப்பெண்களை இறைநம்பிக்கை கொண்டவர்கள் என்று நீங்கள் அறிந்தால் அவர்களை இறைமறுப்பாளர்களிடம் திருப்பி அனுப்பி விடாதீர்கள். அப்பெண்கள், இறைமறுப்பாளர்களுக்கு அனுமதிக்கப்பட்டோர் அல்ல. அவர்களும் இப்பெண்களுக்கு அனுமதிக்கப்பட்டோர் அல்ல. அவர்கள் (இப்பெண்களுக்காகச்) செலவிட்டதை அவர்களிடம் கொடுத்து விடுங்கள். நீங்கள் அப்பெண்களுக்கு, அவர்களின் திருமணக் கொடைகளைக் கொடுத்து விட்டால் அவர்களை நீங்கள் மணமுடித்துக் கொள்வது உங்கள்மீது குற்றமில்லை. இறைமறுப்பாளர்களான பெண்களின் திருமண ஒப்பந்தத்தை நீங்கள் பற்றிப் பிடித்துக் கொண்டிருக்க வேண்டாம். (அப்பெண்களுக்காக) நீங்கள் செலவிட்டதை (அவர்களை மணமுடிக்கும் இறைமறுப்பாளர்களிடம்) கேளுங்கள்! (இறைநம்பிக்கையுள்ள பெண்களுக்காக) அவர்கள் செலவிட்டதை (உங்களிடம்) கேட்கட்டும். இது அல்லாஹ்வின் தீர்ப்பு. அவன் உங்களுக்கிடையே தீர்ப்பளிக்கின்றான். அல்லாஹ் நன்கறிந்தவன்; நுண்ணறிவாளன்.556"/>
        <aya index="11"
            text="இறைமறுப்பாளர்களிடம் சென்றுவிட்ட உங்கள் மனைவியரிடமிருந்து (கிடைக்க வேண்டிய தொகையில்) ஏதேனும் ஒருபகுதி உங்களுக்கு(க் கிடைக்க)த் தவறினால், நீங்கள் வெற்றிப் பொருட்களை அடையும்பட்சத்தில் யாருடைய மனைவியர் சென்று விட்டனரோ அவர்களுக்கு, அவர்கள் செலவிட்டதற்கு நிகரானதைக் கொடுத்து விடுங்கள். நீங்கள் யாரை நம்பியிருக்கிறீர்களோ அந்த அல்லாஹ்வை. அஞ்சுங்கள்!"/>
        <aya index="12"
            text="நபியே! &quot;அல்லாஹ்வுக்கு எதையும் இணைவைப்பதில்லை; திருடுவதில்லை; விபச்சாரம் செய்வதில்லை; தமது பெண் குழந்தைகளைக் கொல்வதில்லை; தமது கைகால்களுக்கிடையில் இட்டுக்கட்டி எந்த அவதூறும் கூறுவதில்லை; நன்மையான செயல்களில் உமக்கு மாறு செய்வதில்லை&quot; என்று உம்மிடம் உடன்படிக்கை ஏற்படுத்துவதற்காக இறைநம்பிக்கை கொண்ட பெண்கள் உம்மிடம் வந்தால் அவர்களிடம் உடன்படிக்கையை உறுதிப்படுத்துவீராக! அவர்களுக்காக அல்லாஹ்விடம் பாவ மன்னிப்புக் கோருவீராக! அல்லாஹ்வே மன்னிப்புமிக்கவன்; நிகரிலான அன்பாளன்."/>
        <aya index="13"
            text="இறைநம்பிக்கை கொண்டோரே! யார்மீது அல்லாஹ் கோபம் கொண்டானோ அந்தக் கூட்டத்தினரை நீங்கள் நேசர்களாக ஆக்கிக் கொள்ளாதீர்கள். மண்ணறைவாசிகள் (உயிர்ப்பிக்கப்படுவதைப்) பற்றி இறைமறுப்பாளர்கள் நம்பிக்கையிழந்திருப்பதைப் போல் மறுமையைப் பற்றி இவர்கள் நம்பிக்கையிழந்துள்ளனர்."/>
    </sura>
    <sura index="61" name="">
        <aya index="1"
            text="வானங்கள், பூமியில் உள்ளவை அல்லாஹ்வைப் போற்றுகின்றன. அவன் மிகைத்தவன்; நுண்ணறிவாளன்."/>
        <aya index="2" text="இறைநம்பிக்கை கொண்டோரே! நீங்கள் செய்யாததை ஏன் கூறுகிறீர்கள்? 557"/>
        <aya index="3"
            text="நீங்கள் செய்யாததைக் கூறுவது அல்லாஹ்விடம் மிகவும் வெறுப்பிற்குரியதாக உள்ளது."/>
        <aya index="4"
            text="உறுதியாகப் பிணைக்கப்பட்ட கட்டிடத்தைப் போன்றவர்களாகவும், அணிவகுத்தவர்களாகவும் அவனது பாதையில் போரிடுவோரை அல்லாஹ் நேசிக்கிறான்."/>
        <aya index="5"
            text="&quot;என் சமுதாயத்தினரே! நான் உங்களிடம் அனுப்பப்பட்டுள்ள அல்லாஹ்வின் தூதர் என்பதை நன்கறிந்து கொண்டே என்னை ஏன் துன்புறுத்துகிறீர்கள்?&quot; என்று மூஸா தமது சமுதாயத்தினரிடம் கூறியதை நினைவூட்டுவீராக! அவர்கள் நெறிதவறிச் சென்றபோது அல்லாஹ்வும் அவர்களின் உள்ளங்களை நெறிதவறச் செய்து விட்டான். பாவிகளின் கூட்டத்திற்கு அல்லாஹ் நேர்வழி காட்ட மாட்டான்.558"/>
        <aya index="6"
            text="&quot;இஸ்ராயீலின் வழித்தோன்றல்களே! நான் உங்களிடம் அனுப்பப் பட்டுள்ள அல்லாஹ்வின் தூதர். எனக்கு முன்னுள்ள தவ்ராத்தை உண்மைப்படுத்துபவனாகவும், எனக்குப் பின் வரவிருக்கின்ற 'அஹ்மத்' எனும் பெயருள்ள தூதரைப் பற்றி நற்செய்தி கூறுபவனாகவும் இருக்கிறேன்&quot; என மர்யமின் மகன் ஈஸா கூறியதை நினைவூட்டுவீராக! அவர்களிடம் தெளிவான சான்றுகளுடன் அவர் வந்தபோது &quot;இது பகிரங்க சூனியம்&quot; என அவர்கள் கூறினர்.559"/>
        <aya index="7"
            text="இஸ்லாத்தை நோக்கி அழைக்கப்படும் நிலையிலும், அல்லாஹ்வின் மீது பொய்யைப் புனைந்து கூறுபவனைவிடப் பெரும் அநியாயக்காரன் யார்? அநியாயக்காரக் கூட்டத்தாருக்கு அல்லாஹ் நேர்வழி காட்ட மாட்டான்."/>
        <aya index="8"
            text="அவர்கள் தமது வாய்களால் அல்லாஹ்வின் ஒளியை அணைத்துவிட விரும்புகின்றனர். இறைமறுப்பாளர்கள் வெறுத்த போதிலும் அல்லாஹ் தனது ஒளியை முழுமைப்படுத்துவான்."/>
        <aya index="9"
            text="இணைவைப்பாளர்கள் வெறுத்தபோதும், அவனே எல்லா மார்க்கங்களைவிட இ(ம் மார்க்கத்)தை மேலோங்கச் செய்வதற்காக நேர்வழியுடனும், உண்மை மார்க்கத்துடனும் தனது தூதரை அனுப்பினான்.560"/>
        <aya index="10"
            text="இறைநம்பிக்கை கொண்டோரே! துன்புறுத்தும் வேதனையிலிருந்து உங்களைப் பாதுகாக்கும் ஒரு வியாபாரத்தை உங்களுக்கு நான் அறிவிக்கட்டுமா?"/>
        <aya index="11"
            text="(அந்த வியாபாரம்,) அல்லாஹ்வையும், அவன் தூதரையும் நீங்கள் நம்பி, உங்களின் செல்வங்களாலும், உயிர்களாலும் அவனது பாதையில் போரிடுவதாகும். நீங்கள் அறிவோராக இருந்தால் இதுவே உங்களுக்குச் சிறந்ததாகும்."/>
        <aya index="12"
            text="அவன் உங்கள் பாவங்களை மன்னிப்பான். கீழே ஆறுகள் ஓடிக் கொண்டிருக்கும் சொர்க்கங்களிலும், நிலையான சொர்க்கங்களிலுள்ள தூய்மையான இல்லங்களிலும் உங்களை நுழையச் செய்வான். இதுவே மகத்தான வெற்றியாகும்."/>
        <aya index="13"
            text="நீங்கள் விரும்பக் கூடிய மற்றொன்றும் உண்டு. (அது) அல்லாஹ்வின் உதவியும், அருகிலுள்ள வெற்றியுமாகும். (இதன்மூலம்) இறைநம்பிக்கையாளர்களுக்கு நற்செய்தி கூறுவீராக!"/>
        <aya index="14"
            text="மர்யமின் மகன் ஈஸா, (தனது) நெருக்கமான தோழர்களிடம் &quot;அல்லாஹ்வுக்காக எனக்கு உதவி செய்பவர்கள் யார்?&quot; எனக் கேட்டபோது &quot;நாங்கள் அல்லாஹ்வுக்காக உதவி செய்வோம்&quot; என்று அந்தத் தோழர்கள் கூறினர். இறைநம்பிக்கை கொண்டோரே! அவ்வாறே நீங்களும் அல்லாஹ்வுக்காக உதவுவோர் ஆகிவிடுங்கள்! இஸ்ராயீலின் வழித்தோன்றல்களில் ஒருசாரார் இறைநம்பிக்கை கொண்டனர். மற்றொரு சாரார் மறுத்தனர். இறைநம்பிக்கை கொண்டோருக்கு, அவர்களின் எதிரிகளுக்கு எதிராக உதவினோம். எனவே அவர்கள் வெற்றியாளர்களாகி விட்டனர்."/>
    </sura>
    <sura index="62" name="">
        <aya index="1"
            text="வானங்கள், பூமியில் உள்ளவை அல்லாஹ்வைப் போற்றுகின்றன. (அவன்) அரசன்; தூய்மையானவன்; மிகைத்தவன்; நுண்ணறிவாளன்.561"/>
        <aya index="2"
            text="அவனே படிப்பறிவற்ற சமுதாயத்திற்கு அவர்களிலிருந்தே ஒரு தூதரை அனுப்பினான். அவர், அவனது வசனங்களை அவர்களுக்கு ஓதிக் காட்டி, அவர்களைத் தூய்மைப்படுத்தி, அவர்களுக்கு வேதத்தையும், ஞானத்தையும் கற்றுத் தருவார். இதற்கு முன் அவர்கள் பகிரங்க வழிகேட்டில் இருந்தனர்.562"/>
        <aya index="3"
            text="இவர்களுடன் இதுவரை சேர்ந்திராத மற்றவர்களுக்காகவும் (இத்தூதரை அனுப்பினான்.) அவன் மிகைத்தவன்; நுண்ணறிவாளன்."/>
        <aya index="4"
            text="இது அல்லாஹ்வின் அருளாகும். தான் நாடியோருக்கு அதை வழங்குகிறான். அல்லாஹ் மகத்தான அருளுடையவன்."/>
        <aya index="5"
            text="தவ்ராத் வழங்கப்பட்டு, பின்னர் அதைக் கடைப்பிடிக்காமல் இருந்தவர்களின் எடுத்துக்காட்டு, புத்தகங்களைச் சுமக்கும் கழுதையைப் போன்றதாகும். அல்லாஹ்வின் வசனங்களைப் பொய்யெனக் கூறும் கூட்டத்திற்கான எடுத்துக்காட்டு மிகக் கெட்டது. அநியாயக்காரக் கூட்டத்திற்கு அல்லாஹ் நேர்வழி காட்ட மாட்டான்."/>
        <aya index="6"
            text="&quot;யூதர்களே! மற்ற மனிதர்களைவிட நீங்களே அல்லாஹ்வின் நேசத்திற்குரியவர்கள் என்று நீங்கள் நம்பினால், (அதில்) நீங்கள் உண்மையாளர்களாக இருந்தால் மரணத்தை விரும்புங்கள்!&quot; என்று (நபியே!) கூறுவீராக!563"/>
        <aya index="7"
            text="அவர்களின் கைகள் செய்தவற்றின் காரணமாக அவர்கள் ஒருபோதும் அதை விரும்பவே மாட்டார்கள். அநியாயக்காரர்களை அல்லாஹ் நன்கறிந்தவன்."/>
        <aya index="8"
            text="&quot;எதைவிட்டும் நீங்கள் வெருண்டோடுகிறீர்களோ அந்த மரணம் உங்களைச் சந்தித்தே தீரும். பிறகு, மறைவானதையும், வெளிப்படையானதையும் நன்கறிபவனிடம் நீங்கள் கொண்டு செல்லப்படுவீர்கள். நீங்கள் செய்து கொண்டிருந்தவற்றை அப்போது உங்களுக்கு அறிவிப்பான்&quot; என்று கூறுவீராக!"/>
        <aya index="9"
            text="இறைநம்பிக்கை கொண்டோரே! வெள்ளிக்கிழமையில் (ஜும்ஆ) தொழுகைக்கு நீங்கள் அழைக்கப்பட்டால் அல்லாஹ்வை நினைவு கூர்வதற்காக விரைந்து செல்லுங்கள். வியாபாரத்தை விட்டுவிடுங்கள்! நீங்கள் அறிவோராக இருந்தால் இதுவே உங்களுக்குச் சிறந்ததாகும்.564"/>
        <aya index="10"
            text="தொழுகை நிறைவேற்றப்பட்டு விட்டால் நீங்கள் பூமியில் பரவிச் சென்று, அல்லாஹ்வின் அருளைத் தேடுங்கள். அல்லாஹ்வை அதிகம் நினைவுகூருங்கள்! நீங்கள் வெற்றி பெறுவீர்கள்."/>
        <aya index="11"
            text="(நபியே!) வியாபாரத்தையோ, வீணானதையோ அவர்கள் பார்த்தால், (உரையாற்றிக் கொண்டிருக்கும்) உம்மை நிற்கும் நிலையில் விட்டுவிட்டு அதை நோக்கிச் சென்று விடுகின்றனர். &quot;வீணானதையும், வியாபாரத்தையும்விட அல்லாஹ்விடம் இருப்பதே மிகச் சிறந்ததாகும். உணவளிப்போரில் அல்லாஹ் மிகச் சிறந்தவன்&quot; என்று கூறுவீராக!565"/>
    </sura>
    <sura index="63" name="">
        <aya index="1"
            text="(நபியே!) நயவஞ்சகர்கள் உம்மிடம் வந்தால் &quot;நீர் அல்லாஹ்வின் தூதர்தான் என நாங்கள் சாட்சி கூறுகிறோம்&quot; என்று கூறுகின்றனர். நீர் அல்லாஹ்வின் தூதர்தான் என்பதை அவன் அறிவான். &quot;நயவஞ்சகர்கள் பொய்யர்களே!&quot; என அல்லாஹ் சாட்சி கூறுகிறான்.566"/>
        <aya index="2"
            text="அவர்கள் தமது சத்தியங்களை ஒரு கேடயமாக எடுத்துக் கொண்டனர். அல்லாஹ்வின் பாதையை விட்டும் தடுத்தனர். அவர்கள் செய்து கொண்டிருந்தது மிகக் கெட்டது."/>
        <aya index="3"
            text="அவர்கள் இறைநம்பிக்கை கொண்டபின் மறுத்ததே இதற்குக் காரணம். அவர்களின் உள்ளங்களில் முத்திரை இடப்பட்டு விட்டது. எனவே அவர்கள் விளங்கிக் கொள்ள மாட்டார்கள்."/>
        <aya index="4"
            text="நீர் அவர்களைப் பார்த்தால், அவர்களின் உடல் (அமைப்பு)கள் உம்மை ஆச்சரியப்பட வைக்கும். அவர்கள் பேசினால் அவர்களின் பேச்சை நீர் செவிதாழ்த்திக் கேட்பீர். அவர்கள் சாய்த்து வைக்கப்பட்ட மரக்கட்டைகளைப் போன்றவர்கள். (அவர்கள் செவியுறும்) ஒவ்வொரு சப்தத்தையும் தமக்கு எதிராகவே கருதுகின்றனர். அவர்களே எதிரிகள். எனவே அவர்கள் விஷயத்தில் எச்சரிக்கையுடன் இருப்பீராக! அவர்களை அல்லாஹ் அழித்து விடுவான். அவர்கள் எவ்வாறு திசைதிருப்பப்படுகின்றனர்?"/>
        <aya index="5"
            text="&quot;வாருங்கள்! அல்லாஹ்வின் தூதர் உங்களுக்காகப் பாவ மன்னிப்புக் கோருவார்&quot; என்று அவர்களிடம் கூறப்பட்டால், அவர்கள் தமது தலைகளைத் திருப்பிக் கொள்கின்றனர். (நபியே!) கர்வம் கொண்டு புறக்கணிப்போராக அவர்களை நீர் காண்பீர்."/>
        <aya index="6"
            text="(நபியே!) நீர் அவர்களுக்காகப் பாவ மன்னிப்புத் தேடினாலும் அல்லது பாவ மன்னிப்புத் தேடாவிட்டாலும் அவர்களுக்குச் சமமே! அவர்களை அல்லாஹ் மன்னிக்கவே மாட்டான். பாவிகளான கூட்டத்திற்கு அல்லாஹ் நேர்வழி காட்ட மாட்டான்."/>
        <aya index="7"
            text="அவர்கள் எத்தகையோரென்றால், &quot;அல்லாஹ்வின் தூதருடன் இருப்பவர்கள் (அவரை விட்டுப்) பிரிந்து செல்லும்வரை அவர்களுக்காக நீங்கள் செலவிடாதீர்கள்&quot; என்று கூறுகின்றனர். வானங்கள், பூமியின் செல்வக் களஞ்சியங்கள் அல்லாஹ்வுக்கே உரியன. எனினும் நயவஞ்சகர்கள் விளங்கிக் கொள்ள மாட்டார்கள்."/>
        <aya index="8"
            text="&quot;நாங்கள் மதீனாவிற்குத் திரும்பினால் அங்கிருக்கும் கண்ணிய மானவர்கள், இழிவானவர்களை வெளியேற்றிவிடுவர்&quot; என அவர்கள் கூறுகின்றனர். கண்ணியம் அல்லாஹ்வுக்கும், அவனது தூதருக்கும், இறைநம்பிக்கை கொண்டோருக்கும் உரியதாகும். எனினும் நயவஞ்சகர்கள் அறிந்து கொள்ள மாட்டார்கள்."/>
        <aya index="9"
            text="இறைநம்பிக்கை கொண்டோரே! உங்கள் செல்வங்களும், உங்கள் பிள்ளைகளும் அல்லாஹ்வை நினைவுகூர்வதை விட்டும் உங்கள் கவனத்தைத் திருப்பிவிட வேண்டாம். அவ்வாறு யார் செய்கிறாரோ அவர்களே நஷ்டமடைந்தோர்."/>
        <aya index="10"
            text="உங்களில் ஒருவருக்கு மரணம் வருவதற்கு முன்பே உங்களுக்கு நாம் வழங்கியதிலிருந்து செலவிடுங்கள்! (மரணவேளை வந்து விட்டால்) &quot;என் இறைவனே! சிறிது காலம் எனக்கு நீ அவகாசம் அளிக்கக் கூடாதா? நான் தர்மம் செய்து, நல்லோர்களில் ஆகிவிடுவேனே!&quot; என்று அப்போது அவன் கூறுவான்."/>
        <aya index="11"
            text="எவருக்கும் அவரது தவணை வந்து விட்டால் அல்லாஹ் அவகாசம் அளிக்க மாட்டான். நீங்கள் செய்பவற்றை அல்லாஹ் நன்றிந்தவன்."/>
    </sura>
    <sura index="64" name="">
        <aya index="1"
            text="வானங்கள், பூமியில் உள்ளவை அல்லாஹ்வைப் போற்றுகின்றன. ஆட்சி அவனுக்கே உரியது. எல்லாப் புகழும் அவனுக்கே உரியது. ஒவ்வொரு பொருளின்மீதும் அவன் ஆற்றலுடையவன்."/>
        <aya index="2"
            text="அவன்தான் உங்களைப் படைத்தான். உங்களில் இறைமறுப்பாளரும் உள்ளனர்; இறைநம்பிக்கையாளரும் உள்ளனர். நீங்கள் செய்பவற்றை அல்லாஹ் பார்ப்பவன்."/>
        <aya index="3"
            text="வானங்களையும், பூமியையும் நியாயமான காரணத்துடனே அவன் படைத்துள்ளான். அவனே உங்களை வடிவமைத்து உங்கள் தோற்றங்களை அழகாக்கினான். அவனிடமே மீளுதல் உண்டு."/>
        <aya index="4"
            text="வானங்கள், பூமியில் உள்ளவற்றை அவன் அறிகிறான். நீங்கள் மறைப்பதையும், பகிரங்கப்படுத்துவதையும் அறிகிறான். உள்ளங்களில் உள்ளவற்றையும் அல்லாஹ் நன்கறிந்தவன்."/>
        <aya index="5"
            text="இதற்கு முன்பிருந்த இறைமறுப்பாளர்களைப் பற்றிய செய்தி உங்களிடம் வரவில்லையா? தமது செயலுக்குரிய விளைவை அவர்கள் அனுபவித்தனர். அவர்களுக்குத் துன்புறுத்தும் வேதனை உண்டு."/>
        <aya index="6"
            text="அவர்களுக்கான தூதர்கள், அவர்களிடம் தெளிவான சான்றுகளைக் கொண்டு வருவோராக இருந்தபோது, &quot;ஒரு மனிதரா எங்களுக்கு வழிகாட்டப் போகிறார்?&quot; என்று கூறி, (அவரை) நம்ப மறுத்துப் புறக்கணித்ததே இதற்குக் காரணம். எனவே (அவர்களை) அல்லாஹ்வும் புறக்கணித்து விட்டான். அல்லாஹ் தேவைகளற்றவன்; புகழுக்குரியவன்."/>
        <aya index="7"
            text="(உயிர்ப்பித்து) எழுப்பப்படவே மாட்டோம் என இறைமறுப்பாளர்கள் எண்ணுகின்றனர். &quot;அவ்வாறல்ல! என் இறைவன்மீது சத்தியமாக! நீங்கள் (உயிர்ப்பித்து) எழுப்பப்படுவீர்கள். பின்னர், உங்களின் செயல்களைப் பற்றி உங்களுக்கு அறிவிக்கப்படும். இது அல்லாஹ்வுக்கு எளிதானதே!&quot; என்று கூறுவீராக!"/>
        <aya index="8"
            text="அல்லாஹ்வையும், அவனது தூதரையும், நாம் இறக்கி வைத்துள்ள ஒளியையும் நம்புங்கள்! நீங்கள் செய்பவற்றை அல்லாஹ் நன்கறிந்தவன்."/>
        <aya index="9"
            text="(அனைவரையும்) ஒன்றுதிரட்டும் நாளுக்காக அவன் உங்களை ஒன்றுசேர்க்கும் நாளை (நினைவூட்டுவீராக!) அது (தீயோர்) இழப்பிற்குள்ளாகும் நாள். அல்லாஹ்வை நம்பி, நற்செயல் செய்பவருக்கு அவரது தீமைகளை அவரிடமிருந்து அழிப்பான். அவரைச் சொர்க்கங்களில் நுழையச் செய்வான். அவற்றின் கீழ் ஆறுகள் ஓடும். அதில் என்றென்றும் நிரந்தரமாக இருப்பார்கள். இதுவே மகத்தான வெற்றியாகும்."/>
        <aya index="10"
            text="யார் மறுத்து, நமது வசனங்களைப் பொய்யெனக் கூறினார்களோ அவர்களே நரகவாசிகள். அதில் அவர்கள் நிரந்தரமாக இருப்பார்கள். அது, சேருமிடத்தில் கெட்டது."/>
        <aya index="11"
            text="எந்தத் துன்பமானாலும் (அது) அல்லாஹ்வின் நாட்டத்தைக் கொண்டே ஏற்படுகிறது. யார் அல்லாஹ்வை நம்புகிறாரோ அவரது உள்ளத்திற்கு அல்லாஹ் வழிகாட்டுகிறான். ஒவ்வொரு பொருளையும் அல்லாஹ் நன்கறிந்தவன்."/>
        <aya index="12"
            text="அல்லாஹ்வுக்குக் கட்டுப்படுங்கள்! தூதருக்கும் கட்டுப்படுங்கள்! நீங்கள் புறக்கணித்தால் தெளிவாக எடுத்துரைப்பதுதான் நமது தூதரின் கடமையாகும்."/>
        <aya index="13"
            text="அல்லாஹ், அவனைத் தவிர வேறு எந்தக் கடவுளும் இல்லை. இறைநம்பிக்கையாளர்கள் அல்லாஹ்வின்மீதே நம்பிக்கை வைக்க வேண்டும்."/>
        <aya index="14"
            text="இறைநம்பிக்கை கொண்டோரே! உங்கள் மனைவியரிலும், பிள்ளைகளிலும் உங்களுக்கு எதிரிகள் உள்ளனர். எனவே அவர்களிடம் எச்சரிக்கையுடன் இருந்து கொள்ளுங்கள்! நீங்கள் கண்டுகொள்ளாமல், அலட்சியம் செய்து, மன்னித்தால் அல்லாஹ் மன்னிப்புமிக்கவன்; நிகரிலா அன்பாளன்.567"/>
        <aya index="15"
            text="உங்கள் செல்வங்களும், பிள்ளைகளும் சோதனையே! அல்லாஹ், அவனிடமே மகத்தான கூலி உண்டு.568"/>
        <aya index="16"
            text="உங்களால் இயன்ற அளவுக்கு அல்லாஹ்வை அஞ்சிக் கொள்ளுங்கள்! செவிசாய்த்துக் கட்டுப்படுங்கள்! செலவிடுங்கள்! (அதுவே) உங்களுக்குச் சிறந்ததாகும். தம்மிடமுள்ள கஞ்சத்தனத்தை விட்டும் யார் பாதுகாக்கப்படுகிறாரோ அவர்களே வெற்றியாளர்கள்.569"/>
        <aya index="17"
            text="நீங்கள் அல்லாஹ்வுக்காக அழகிய கடன் கொடுத்தால் அதை உங்களுக்கு அவன் பன்மடங்காகப் பெருகச் செய்வான். மேலும் உங்களை மன்னிப்பான். அல்லாஹ் நன்றி பாராட்டுபவன்; சகிப்புத் தன்மைமிக்கவன்."/>
        <aya index="18"
            text="அவன் மறைவானவற்றையும், வெளிப்படையானவற்றையும் அறிபவன்; மிகைத்தவன்; நுண்ணறிவாளன்."/>
    </sura>
    <sura index="65" name="">
        <aya index="1"
            text="நபியே! (நீர் கூறுவீராக!) நீங்கள் பெண்களை மணவிலக்குச் செய்தால் அவர்களின் காத்திருப்புக் காலத்தைக் கணக்கிடுவதற்கு ஏற்ற வகையில் மணவிலக்குச் செய்யுங்கள். நீங்களும் அக்காத்திருப்புக் காலத்தை கணக்கிட்டு வாருங்கள்! உங்கள் இறைவனாகிய அல்லாஹ்வை அஞ்சிக் கொள்ளுங்கள்! அப்பெண்கள் பகிரங்க மானக்கேட்டைச் செய்தாலே தவிர அவர்களின் வீடுகளிலிருந்து வெளியேற்றி விடாதீர்கள்! அப்பெண்கள் (தாமாக) வெளியேறவும் வேண்டாம். இவை அல்லாஹ்வின் வரம்புகளாகும். யார் அல்லாஹ்வின் வரம்புகளை மீறுகிறாரோ அவர் தனக்கே அநியாயம் செய்து கொண்டார். இதன்பின்னர் (இணக்கத்திற்கான) ஏதேனும் ஓர் ஏற்பாட்டை அல்லாஹ் உருவாக்கக்கூடும் என்பதை நீர் அறிய மாட்டீர்.570"/>
        <aya index="2"
            text="அவர்கள் தமது தவணையை நெருங்கும்போது நல்ல முறையில் அவர்களைச் சேர்த்துக் கொள்ளுங்கள்! அல்லது (தவணை முடிந்ததும்) நல்ல முறையில் பிரிந்து விடுங்கள். உங்களில் இரு நடுநிலையாளர்களைச் சாட்சியாக்கிக் கொள்ளுங்கள்! அல்லாஹ்வுக்காக சாட்சியை நிலைநாட்டுங்கள்! அல்லாஹ்வையும் மறுமை நாளையும் நம்புவோருக்காக இவ்வாறு அறிவுறுத்தப்படுகிறது. யார் அல்லாஹ்வை அஞ்சுகிறாரோ அவருக்கு ஒரு வழியை அவன் ஏற்படுத்துவான்."/>
        <aya index="3"
            text="அவர் நினைத்துப் பார்க்காத விதத்தில் அவருக்கு உணவளிப்பான். அல்லாஹ்வின்மீது நம்பிக்கை வைப்பவருக்கு அவனே போதுமானவன். அல்லாஹ் தனது செயலை நிறைவேற்றியே தீருவான். ஒவ்வொன்றுக்கும் ஓர் அளவை அல்லாஹ் நிர்ணயித்துள்ளான்."/>
        <aya index="4"
            text="உங்கள் பெண்களில் மாதவிடாய் நின்றுவிட்டவர்கள் குறித்து நீங்கள் சந்தேகித்தால் அவர்களுக்கும், மாதவிடாய் ஏற்படாதோருக்கும் அவர்களின் காத்திருப்புக் காலம் மூன்று மாதங்களாகும். கருவுற்ற பெண்களுக்குரிய தவணை அவர்கள் தமது குழந்தையைப் பெற்றெடுப்பதாகும். அல்லாஹ்வை அஞ்சுபவருக்கு அவரது செயலை அவன் எளிதாக்குவான்.571"/>
        <aya index="5"
            text="இது அல்லாஹ்வின் ஆணையாகும். அதை உங்களுக்கு அருளியுள்ளான். அல்லாஹ்வை அஞ்சுபவரின் தீமைகளை அவரிடமிருந்து அவன் அழித்து விடுவான். அவருக்கான கூலியை மகத்தானதாக ஆக்குவான்."/>
        <aya index="6"
            text="உங்களின் வசதிக்கேற்ப, உங்கள் வசிப்பிடத்தில் அவர்களையும் வசிக்கச் செய்யுங்கள். அவர்களுக்கு நெருக்கடியை ஏற்படுத்துவதற்காக அவர்களைத் துன்புறுத்தாதீர்கள்! அவர்கள் கருவுற்றவர்களாயிருந்தால் தமது குழந்தையைப் பெற்றெடுக்கும்வரை அவர்களுக்காகச் செலவிடுங்கள். உங்களுக்காக(க் குழந்தைக்கு) அவர்கள் பாலூட்டினால் அவர்களுக்குரிய கூலியைக் கொடுத்துவிடுங்கள்! உங்களுக்கிடையே நல்லமுறையில் ஆலோசித்துக் கொள்ளுங்கள். (இதில்) உங்களுக்குச் சிரமம் இருந்தால் அக்குழந்தைக்கு மற்றொருத்தி பாலூட்டட்டும்."/>
        <aya index="7"
            text="வசதியுள்ளவர், தனது வசதிக்கேற்ப செலவு செய்யட்டும். யாருக்கு வாழ்வாதாரம் குறைத்து வழங்கப்பட்டுள்ளதோ அவர், தனக்கு அல்லாஹ் வழங்கியதிலிருந்து செலவு செய்யட்டும். எவருக்கும் தான் வழங்கியதைத் தவிர (அதற்கு மேல்) அவரை அல்லாஹ் சிரமப்படுத்த மாட்டான். கஷ்டத்திற்குப்பின் அல்லாஹ் எளிதானதை ஏற்படுத்துவான்."/>
        <aya index="8"
            text="எத்தனையோ ஊரார் தமது இறைவனின் ஆணைக்கும், அவனது தூதர்களுக்கும் மாறு செய்தனர். அவர்களைக் கடுமையான முறையில் கணக்கிட்டுக் கடும் வேதனையால் தண்டித்தோம்."/>
        <aya index="9"
            text="அவர்கள், தமது செயலுக்குரிய விளைவை அனுபவித்தனர். அவர்களின் அச்செயலின் முடிவு நஷ்டமாகவே அமைந்தது."/>
        <aya index="10"
            text="அவர்களுக்குக் கடும் வேதனையை அல்லாஹ் தயார்படுத்தியுள்ளான். இறைநம்பிக்கை கொண்ட அறிவுடையோரே! அல்லாஹ்வை அஞ்சிக் கொள்ளுங்கள்! உங்களுக்கு அல்லாஹ் அறிவுரையை அருளியுள்ளான்."/>
        <aya index="11"
            text="ஒரு தூதரையும் (அனுப்பி வைத்தான்). இறைநம்பிக்கை கொண்டு, நற்செயல் செய்தோரை இருள்களிலிருந்து ஒளியின் பக்கம் கொண்டு செல்வதற்காக, தெளிவுபடுத்தும் அல்லாஹ்வின் வசனங்களை அவர் உங்களுக்கு ஓதிக் காட்டுகிறார். அல்லாஹ்வை நம்பி, நற்செயல்கள் செய்வோரை சொர்க்கங்களில் அவன் நுழையச் செய்வான். அவற்றின் கீழ் ஆறுகள் ஒடும். அதில் என்றென்றும் நிரந்தரமாகத் தங்கியிருப்பார்கள். அவர்களுக்குரிய உணவை அல்லாஹ் சிறந்த முறையில் ஏற்படுத்தியுள்ளான்."/>
        <aya index="12"
            text="அல்லாஹ்வே ஏழு வானங்களையும், பூமியில் அவற்றைப் போன்றதையும் படைத்துள்ளான். அவற்றுக்கிடையே (அவனது) கட்டளை இறங்கிக் கொண்டிருக்கின்றது. ஒவ்வொரு பொருளின்மீதும் அல்லாஹ் ஆற்றலுடையவன் என்பதையும், ஒவ்வொரு பொருளையும் தனது அறிவால் அல்லாஹ் சூழ்ந்திருக்கிறான் என்பதையும் நீங்கள் அறிந்து கொள்ள வேண்டும் என்பதே இதற்குக் காரணம்.572"/>
    </sura>
    <sura index="66" name="">
        <aya index="1"
            text="நபியே! அல்லாஹ் உமக்கு அனுமதித்துள்ளதை உமது மனைவியரின் திருப்தியை நாடி ஏன் விலக்கிக் கொள்கிறீர்? அல்லாஹ் மன்னிப்புமிக்கவன்; நிகரிலா அன்பாளன்.573"/>
        <aya index="2"
            text="உங்களின் சத்தியங்களிலிருந்து விடுபடுவதற்கான வழிமுறையை அல்லாஹ் உங்களுக்கு ஏற்படுத்தியுள்ளான். அல்லாஹ்வே உங்கள் பாதுகாவலன். அவன் நன்கறிந்தவன்; நுண்ணறிவாளன்.574"/>
        <aya index="3"
            text="நபி, தமது மனைவியருள் ஒருவரிடம் ஒரு செய்தியை இரகசியமாகக் கூறியதை நினைத்துப் பாருங்கள்! அச்செய்தியை அம்மனைவி (நபியின் மற்றொரு மனைவியிடம்) கூறியதும், அதை இந்நபிக்கு அல்லாஹ் வெளிப்படுத்தியபோது, அதில் ஒரு பகுதியை (அம்மனைவிக்கு) அவர் அறிவித்துவிட்டு, மற்றொரு பகுதியை தவிர்த்து விட்டார். நபி, அதை (தமது) மனைவியிடம் அறிவித்தபோது &quot;உமக்கு இதை அறிவித்தது யார்?&quot; என அம்மனைவி கேட்டார். &quot;நன்கறிந்தவனும், நன்கு தெரிந்தவனுமே அதை எனக்கு அறிவித்தான்&quot; என அவர் பதிலளித்தார்."/>
        <aya index="4"
            text="(நபியின் மனைவியரான) நீங்கள் இருவரும் அல்லாஹ்விடம் பாவ மன்னிப்புக் கோரினால் (அது உங்களுக்குச் சிறந்தது.) ஏனெனில் உங்கள் உள்ளங்கள் புரண்டு விட்டன. நீங்களிருவரும் அவருக்கு எதிராக ஒருவருக்கொருவர் உதவினால் அவருக்கு அல்லாஹ் பாதுகாவலனாக இருக்கிறான். அதன்பிறகு ஜிப்ரீலும், இறைநம்பிக்கை கொண்ட நல்லடியார்களும், வானவர்களும் (இந்நபிக்கு) உதவி செய்பவர்கள்.575"/>
        <aya index="5"
            text="அவர் உங்களை மணவிலக்குச் செய்துவிட்டால், உங்களைவிடச் சிறந்தோராகவும், முஸ்லிமாகவும், இறைநம்பிக்கை கொண்டோராகவும், பணிந்து நடப்போராகவும், பாவ மன்னிப்புக் கோருவோராகவும், வணக்கசாலிகளாகவும், நோன்பு நோற்பவர்களாகவும் இருக்கின்ற விதவைகளையோ அல்லது கன்னியரையோ மனைவியராக அவரது இறைவன் அவருக்கு மாற்றிக் கொடுக்கலாம்.576"/>
        <aya index="6"
            text="இறைநம்பிக்கை கொண்டோரே! உங்களையும், உங்கள் குடும்பத்தாரையும் நரகத்தை விட்டும் பாதுகாத்துக் கொள்ளுங்கள்! மனிதர்களும், கற்களுமே அதன் எரிபொருளாவர். அதில் கடினத் தன்மையுடன், வலிமைமிக்க வானவர்கள் உள்ளனர். அவர்களுக்கு அல்லாஹ் ஆணையிட்டதில் அவனுக்கு மாறு செய்ய மாட்டார்கள். அவர்களுக்கு ஏவப்பட்டதையே செய்வார்கள்."/>
        <aya index="7"
            text="&quot;இறைமறுப்பாளர்களே! இன்று சாக்குப்போக்குக் கூறாதீர்கள்! நீங்கள் செய்து கொண்டிருந்தவற்றுக்கே கூலி வழங்கப்படுவீர்கள்&quot; (என்று கூறப்படும்.)"/>
        <aya index="8"
            text="இறைநம்பிக்கை கொண்டோரே! உளத்தூய்மையுடன் அல்லாஹ்விடம் பாவ மன்னிப்புக் கோருங்கள். உங்களின் இறைவன் உங்கள் தீமைகளை உங்களிடமிருந்து அழித்து, உங்களைச் சொர்க்கங்களில் நுழையச் செய்யக்கூடும். அதன் கீழ் ஆறுகள் ஓடும். அந்நாளில் நபியையும், அவருடன் இருக்கும் இறைநம்பிக்கை கொண்டோரையும் அல்லாஹ் இழிவுபடுத்த மாட்டான். அவர்களின் ஒளிச்சுடர் அவர்களுக்கு முன்புறத்திலும், வலப்புறத்திலும் விரைந்து கொண்டிருக்கும். &quot;எங்கள் இறைவனே! எங்கள் ஒளியை எங்களுக்குப் பூரணமாக்குவாயாக! எங்களை மன்னிப்பாயாக! நீயே ஒவ்வொரு பொருளின்மீதும் ஆற்றலுடையவன்&quot; என்று கூறுவார்கள்.577"/>
        <aya index="9"
            text="நபியே! இறைமறுப்பாளர்களையும், நயவஞ்சகர்களையும் எதிர்த்துப் போரிடுவீராக! அவர்களிடம் கடுமை காட்டுவீராக! அவர்களின் தங்குமிடம் நரகம். சேருமிடத்தில் அது கெட்டது."/>
        <aya index="10"
            text="இறைமறுப்பாளர்களுக்கு எடுத்துக்காட்டாக நூஹின் மனைவியையும், லூத்தின் மனைவியையும் அல்லாஹ் எடுத்துரைக்கிறான். அவ்விரு பெண்களும் நமது நல்லடியார்களான இரு அடியார்களின் கட்டுப்பாட்டில் இருந்தனர். அப்பெண்களோ அவர்களுக்குத் துரோகம் செய்தனர். எனவே அவர்களால் அல்லாஹ்விடமிருந்து அப்பெண்களைச் சிறிதும் காப்பாற்ற இயலவில்லை. &quot;நரகத்தில் நுழைவோருடன் நீங்களிருவரும் நுழையுங்கள்&quot; என்று (அப்பெண்களிடம்) கூறப்பட்டது."/>
        <aya index="11"
            text="இறைநம்பிக்கை கொண்டோருக்கு எடுத்துக்காட்டாக ஃபிர்அவ்வின் மனைவியை அல்லாஹ் எடுத்துரைக்கிறான். &quot;என் இறைவனே! எனக்காக உன்னிடம் சொர்க்கத்தில் ஒரு வீட்டைக் கட்டுவாயாக! ஃபிர்அவ்னிடமிருந்தும், அவனது நடவடிக்கைகளிலிருந்தும் என்னைக் காப்பாற்றுவாயாக! இந்த அநியாயக்காரக் கூட்டத்தாரிடமிருந்தும் என்னைக் காப்பாற்றுவாயாக!&quot; என அவர் இறைஞ்சியதை நினைவூட்டுவீராக!578"/>
        <aya index="12"
            text="(இறைநம்பிக்கை கொண்டோருக்கு எடுத்துக்காட்டாக) இம்ரானின் மகள் மர்யமையும் (அல்லாஹ் எடுத்துரைக்கிறான்.) அவர் தனது கற்புநெறியைக் காத்துக் கொண்டார். எனவே நமது உயிரிலிருந்து அதில் ஊதினோம். அவர் தமது இறைவனின் வாக்குகளையும், அவனது வேதங்களையும் உண்மையாக்கினார். அவர் கட்டுப்பட்டு நடப்போரில் ஒருவராகவும் இருந்தார்."/>
    </sura>
    <sura index="67" name="">
        <aya index="1"
            text="யாருடைய கையில் அதிகாரம் இருக்கிறதோ அவன் பாக்கியமிக்கவன். ஒவ்வொரு பொருளின்மீதும் அவன் ஆற்றலுடையவன்."/>
        <aya index="2"
            text="உங்களில் அழகிய செயலைச் செய்பவர் யார் என உங்களைச் சோதிப்பதற்காகவே மரணத்தையும், வாழ்வையும் படைத்துள்ளான். அவன் மிகைத்தவன்; மன்னிப்புமிக்கவன்."/>
        <aya index="3"
            text="அவனே ஏழு வானங்களையும் அடுக்கடுக்காகப் படைத்தான். அளவிலா அருளாளனின் படைப்பில் எந்தக் குறைபாட்டையும் காணமாட்டீர். மீண்டும் பார்ப்பீராக! ஏதேனும் விரிசல்களைக் காண்கிறீரா?"/>
        <aya index="4"
            text="பின்னர், மீண்டும் இருமுறை பார்ப்பீராக! பார்வை சோர்வடைந்து, தோல்வியுற்றதாக உம்மிடம் திரும்பும்."/>
        <aya index="5"
            text="அருகிலுள்ள வானத்தை விளக்குகளால் அலங்கரித்தோம். அவற்றை ஷைத்தான்களுக்கான எறிகற்களாக ஆக்கினோம். கொழுந்துவிட்டெரியும் நரக வேதனையையும் அவர்களுக்குத் தயார்படுத்தியுள்ளோம்."/>
        <aya index="6"
            text="தமது இறைவனை மறுப்போருக்கு நரக வேதனை உண்டு. சேருமிடத்தில் அது கெட்டது."/>
        <aya index="7"
            text="அதில் அவர்கள் போடப்படும்போது அதன் பேரிரைச்சலைக் கேட்பார்கள். அதுவோ கொதித்துக் கொண்டிருக்கும்."/>
        <aya index="8"
            text="அது கோபத்தால் வெடித்துவிட முனையும். அதில் ஒவ்வொரு கூட்டத்தினர் தள்ளப்படும்போதும் அவர்களிடம், &quot;எச்சரிப்பவர் உங்களிடம் வரவில்லையா?&quot; என அதன் காவலர்கள் கேட்பார்கள்."/>
        <aya index="9"
            text="&quot;ஆம்! எச்சரிப்பவர் எங்களிடம் வந்தார். ஆனால் நாங்கள் (அவரைப்) பொய்யரெனக் கூறி, 'அல்லாஹ் (உங்கள்மீது) எதையும் இறக்கவில்லை. நீங்கள் பெரும் வழிகேட்டிலேயே இருக்கிறீர்கள்' என்று கூறினோம்&quot; என்று (நரகவாதிகள்) பதிலளிப்பார்கள்."/>
        <aya index="10"
            text="&quot;நாங்கள் செவியுறுவோராகவோ அல்லது சிந்திப்போராகவோ இருந்திருந்தால் நரகவாசிகளில் ஆகியிருக்க மாட்டோம்&quot; எனவும் கூறுவார்கள்."/>
        <aya index="11"
            text="அவர்கள் தமது பாவங்களை ஒப்புக் கொள்வார்கள். எனவே நரகவாசிகளுக்கு அழிவுதான்."/>
        <aya index="12"
            text="தமது இறைவனை மறைவான நிலையில் அஞ்சுவோருக்கு மன்னிப்பும், பெரும் கூலியும் உண்டு."/>
        <aya index="13"
            text="உங்கள் பேச்சை இரகசியமாகப் பேசுங்கள்! அல்லது அதைப் பகிரங்கப்படுத்துங்கள்! அவன், உள்ளங்களில் உள்ளவற்றையும் நன்கறிந்தவன்."/>
        <aya index="14" text="(உங்களைப்) படைத்தவன் அறிய மாட்டானா? அவனோ நுட்பமானவன். நன்கறிந்தவன்."/>
        <aya index="15"
            text="அவனே உங்களுக்காகப் பூமியை(ப் பயணிப்பதற்கு) எளிதானதாகப் படைத்தான். எனவே அதன் பல பகுதிகளுக்கும் சென்று, அவனது அருட்கொடையிலிருந்து உண்ணுங்கள்! அவனிடமே உயிர்ப்பிக்கப்பட்டுச் செல்லவேண்டியுள்ளது."/>
        <aya index="16"
            text="வானத்தில் இருப்பவன் உங்களைப் பூமிக்குள் புதையுறச் செய்து விடுவான் என்பதில் நீங்கள் அச்சமற்று இருக்கிறீர்களா? அப்போது பூமி நடுங்கும்."/>
        <aya index="17"
            text="அல்லது வானத்தில் இருப்பவன், உங்கள்மீது கல்மழையைப் பொழிவிப்பான் என்பதில் நீங்கள் அச்சமற்று இருக்கிறீர்களா? அப்போது என் எச்சரிக்கை எப்படியிருக்கும் என்பதை அறிந்து கொள்வீர்கள்."/>
        <aya index="18"
            text="இவர்களுக்கு முன்பிருந்தோரும் பொய்யெனக் கூறினர். அப்போது எனது தண்டனை எப்படி இருந்தது?"/>
        <aya index="19"
            text="இறக்கைகளை விரித்தவாறும், மடக்கியவாறும் தமக்கு மேலாகப் பறக்கும் பறவைகளை அவர்கள் பார்க்கவில்லையா? அவற்றை (விழாமல்) தடுத்து வைத்திருப்பவன் அளவிலா அருளாளனைத் தவிர யாருமில்லை. அவன் அனைத்துப் பொருட்களையும் பார்ப்பவன்."/>
        <aya index="20"
            text="அளவிலா அருளாளனைத் தவிர உங்களுக்கு உதவும் உங்களுக்கான படையினர் யாரேனும் உள்ளனரா? இறைமறுப்பாளர்கள் ஏமாற்றத்திலேயே உள்ளனர்."/>
        <aya index="21"
            text="அல்லது, தான் அளிக்கும் உணவை அவன் நிறுத்தி விட்டால் உங்களுக்கு உணவளிப்பவர் யார்? அவ்வாறல்ல! அவர்கள் பெருமையடிப்பதிலும், வெறுப்பிலுமே நீடிக்கின்றனர்."/>
        <aya index="22"
            text="தனது முகம் குப்புற விழுந்தவனாகச் செல்பவன் நேர்வழி பெற்றவனா? அல்லது நேரான வழியில் சீராக நடப்பவனா?"/>
        <aya index="23"
            text="&quot;அவனே உங்களை உருவாக்கி, உங்களுக்குச் செவிப் புலனையும், பார்வைகளையும், உள்ளங்களையும் அமைத்தான். நீங்கள் குறைந்தளவே நன்றி செலுத்துகிறீர்கள்&quot; என்று கூறுவீராக!"/>
        <aya index="24"
            text="&quot;அவன்தான் உங்களைப் பூமியில் பரவச் செய்தான். அவனிடமே நீங்கள் ஒன்று சேர்க்கப்படுவீர்கள்&quot; என்றும் கூறுவீராக!"/>
        <aya index="25"
            text="&quot;நீங்கள் உண்மையாளர்களாக இருந்தால் இந்த வாக்குறுதி எப்போது (நிறைவேறும்)?&quot; என அவர்கள் கேட்கின்றனர்."/>
        <aya index="26"
            text="&quot;அல்லாஹ்விடமே அந்த அறிவு இருக்கின்றது. நான் பகிரங்கமாக எச்சரிக்கை செய்பவன் மட்டுமே!&quot; என்று (நபியே!) கூறுவீராக!"/>
        <aya index="27"
            text="அது நெருங்கி வருவதைக் காணும்போது இறைமறுப்பாளர்களின் முகங்கள் கறுத்து விடும். &quot;நீங்கள் எதைத் தேடிக்கொண்டிருந்தீர்களோ அதுதான் இது&quot; என்று கூறப்படும்."/>
        <aya index="28"
            text="&quot;என்னையும், என்னுடன் இருப்பவர்களையும் அல்லாஹ் அழித்து விட்டாலோ அல்லது அவன் எங்களுக்கு அருள்புரிந்தாலோ துன்புறுத்தும் வேதனையிலிருந்து இறைமறுப்பாளர்களைப் பாதுகாப்பவன் யார் என்பதைச் சிந்தித்தீர்களா?&quot; என்று கேட்பீராக!"/>
        <aya index="29"
            text="&quot;அவன் அளவிலா அருளாளன். அவனையே நம்பினோம். அவன்மீதே முழு நம்பிக்கை வைத்துள்ளோம். பகிரங்க வழிகேட்டில் இருப்பவர் யார் என்பதை நீங்கள் அறிந்து கொள்வீர்கள்!&quot; என்று கூறுவீராக!"/>
        <aya index="30"
            text="&quot;உங்களுடைய தண்ணீர் வற்றிப் போய்விட்டால் பொங்கி வரும் நீரை உங்களுக்குக் கொண்டு வருபவன் யார் என்பதைச் சிந்தித்தீர்களா?&quot; என்று கேட்பீராக!"/>
    </sura>
    <sura index="68" name="">
        <aya index="1" text="நூன். எழுதுகோல்மீதும், அவர்கள் எழுதுபவற்றின்மீதும் சத்தியமாக!579"/>
        <aya index="2" text="(நபியே!) உமது இறைவனின் அருளால் நீர் பைத்தியக்காரர் அல்ல!"/>
        <aya index="3" text="முடிவுறாத கூலி உமக்கு இருக்கின்றது."/>
        <aya index="4" text="நீர் மகத்தான நற்குணம் கொண்டவராக இருக்கிறீர்!580"/>
        <aya index="5, 6"
            text="உங்களில் யார் பைத்தியக்காரர் என்பதை நீர் காண்பீர்! அவர்களும் கண்டுகொள்வார்கள்."/>
        <aya index="7"
            text="தனது பாதையிலிருந்து வழிதவறியவர் யார் என்பதை உமது இறைவனே நன்கறிந்தவன். நேர்வழியில் இருப்பவர்களையும் அவனே நன்கறிந்தவன்."/>
        <aya index="8" text="எனவே, பொய்யெனக் கூறுவோருக்குக் கட்டுப்படாதீர்!"/>
        <aya index="9"
            text="நீர் (கொள்கையில்) விட்டுக் கொடுத்தால் அவர்களும் விட்டுக் கொடுப்பதை விரும்புகின்றனர்."/>
        <aya index="10, 11, 12, 13"
            text="அற்பமானவனான, அதிகமாகச் சத்தியம் செய்யும் யாருக்கும் நீர் கட்டுப்படாதீர்! அவன் கோள் மூட்டிக் கொண்டு, குறை கூறித் திரிபவன்; நல்லவற்றைத் தடுப்பவன்; வரம்பு மீறுபவன்; பாவம் செய்பவன்; கடுமையாக நடப்பவன்; இதற்கும் மேலாகப் பழிப்புக்குரியவன்.581"/>
        <aya index="14"
            text="அவன் செல்வமும், ஆண்மக்களும் உடையவனாக இருக்கிறான் என்பதற்காக (அவனுக்குக் கட்டுப்படாதீர்!)"/>
        <aya index="15"
            text="அவனுக்கு நமது வசனங்கள் எடுத்துரைக்கப்படும்போது, &quot;முன்னோரின் கட்டுக்கதைகள்&quot; என அவன் கூறுகிறான்."/>
        <aya index="16" text="அவனுக்கு நாம் மூக்கின்மீது அடையாளமிடுவோம்."/>
        <aya index="17, 18"
            text="தோட்டத்துக்குரியோரைச் சோதித்தது போல் இவர்களையும் சோதித்தோம். அவர்கள், &quot;இன்ஷா அல்லாஹ்&quot; (அல்லாஹ் நாடினால்) என்று கூறாமல், &quot;காலையில் அவற்றை அறுவடை செய்வோம்&quot; என்று சத்தியம் செய்தபோது (அவர்களைச் சோதித்தோம்.)"/>
        <aya index="19"
            text="அவர்கள் தூங்கிக் கொண்டிருக்கும் நிலையில், உமது இறைவனிடமிருந்து சுற்றிவளைக்கக் கூடிய (பேராபத்)து அத்தோட்டத்தைச் சுற்றிவளைத்தது."/>
        <aya index="20" text="அது அறுவடை செய்யப்பட்டதைப் போல் (ஒன்றுமில்லாமல்) ஆகி விட்டது."/>
        <aya index="21, 22"
            text="அவர்கள் காலைப் பொழுதை நெருங்கும்போது, &quot;நீங்கள் அறுவடை செய்வோராக இருந்தால் உங்கள் தோட்டத்திற்குக் காலையில் வாருங்கள்&quot; என்று ஒருவரையொருவர் அழைத்தனர்."/>
        <aya index="23, 24, 25"
            text="&quot;இன்று உங்களிடம் எந்த ஏழையும் தோட்டத்திற்குள் நுழைந்துவிட வேண்டாம்&quot; என அவர்கள் ஒருவருக்கொருவர் மெதுவாகப் பேசிக் கொண்டு சென்றனர். அவர்கள் (தமது) நோக்கத்தின்மீது ஆற்றலுடையோராகவே காலையில் சென்றனர்."/>
        <aya index="26, 27"
            text="அவர்கள் அதைப் பார்த்தபோது, &quot;நாம் வழிதவறி வந்து விட்டோம். இல்லை! இழப்புக்குள்ளாகி விட்டோம்&quot; என்று கூறினர்."/>
        <aya index="28"
            text="&quot;நான் உங்களிடம் கூறவில்லையா? நீங்கள் (அல்லாஹ்வைப்) போற்றியிருக்க வேண்டாமா?&quot; என அவர்களுள் நேர்மையான ஒருவர் கூறினார்."/>
        <aya index="29"
            text="&quot;எங்கள் இறைவன் தூயவன். நாங்கள் அநியாயக்காரர்கள் ஆகி விட்டோம்&quot; என்று அவர்கள் கூறினர்."/>
        <aya index="30, 31"
            text="அவர்கள் பழித்தவர்களாக ஒருவரையொருவர் முன்னோக்கி, &quot;எங்கள் கேடே! நாம் வரம்பு மீறியவர்களாகி விட்டோம்&quot; என்றனர்."/>
        <aya index="32"
            text="&quot;எங்கள் இறைவன் எங்களுக்கு இதைவிடச் சிறந்ததை மாற்றாகத் தரக்கூடும். எங்கள் இறைவனிடமே நாங்கள் விருப்பம் கொண்டவர்கள்&quot; (என்றும் கூறினர்.)"/>
        <aya index="33"
            text="இவ்வாறுதான் வேதனை இருக்கும். அவர்கள் அறிவோராக இருந்திருந்தால் மறுமை வேதனை மிகப் பெரியது."/>
        <aya index="34"
            text="இறையச்சமுடையோருக்குத் தமது இறைவனிடம் இன்பங்கள் நிறைந்த சொர்க்கங்கள் உண்டு."/>
        <aya index="35" text="(நமக்குக்) கட்டுப்படுவோரைக் குற்றவாளிகளைப் போல் நாம் ஆக்குவோமா?"/>
        <aya index="36" text="உங்களுக்கு என்ன நேர்ந்தது? நீங்கள் எவ்வாறு தீர்ப்பளிக்கிறீர்கள்?"/>
        <aya index="37, 38"
            text="உங்களிடம் ஏதேனும் வேதம் இருக்கின்றதா? நீங்கள் விரும்புவது அதில் உங்களுக்கு உண்டு என வேதத்தில் இருந்து, அதை நீங்கள் படிக்கிறீர்களா?"/>
        <aya index="39"
            text="அல்லது நீங்கள் எதைத் தீர்மானிக்கிறீர்களோ அது உங்களுக்கு உண்டு என மறுமை நாள்வரை செல்லுபடியாகும் நமது உடன்படிக்கைகள் உங்களிடம் உள்ளனவா?"/>
        <aya index="40"
            text="&quot;இ(வ்வாறு உடன்படிக்கை செய்த)தற்கு அவர்களில் பொறுப்பேற்பவர் யார்?&quot; என அவர்களிடம் நீர் கேட்பீராக!"/>
        <aya index="41"
            text="அல்லது அவர்களுக்கு(ப் பொறுப்பேற்கும்) இணைக்கடவுள்கள் உள்ளனரா? அவர்கள் உண்மையாளர்களாக இருந்தால் தமது கடவுள்களைக் கொண்டு வரட்டும்."/>
        <aya index="42"
            text="கெண்டைக் காலிலிருந்து திரை அகற்றப்பட்டு, அவர்கள் ஸஜ்தா செய்வதற்கு அழைக்கப்படும் நாளில் (அதற்கு) அவர்கள் சக்தி பெற மாட்டார்கள்.582"/>
        <aya index="43"
            text="அப்போது அவர்களின் பார்வைகள் கீழ்நோக்கி இருக்கும். அவர்களை இழிவு சூழ்ந்து கொள்ளும். அவர்கள் ஆரோக்கியமானவர்களாக இருந்தபோது ஸஜ்தா செய்வதற்கு அழைக்கப்படுவோராக இருந்(தும் அதை மறுத்)தனர்."/>
        <aya index="44"
            text="என்னையும், இச்செய்தியைப் பொய்யெனக் கூறுவோரையும் விட்டுவிடுவீராக! அவர்கள் அறியாத விதத்தில் அவர்களைச் சிறிது சிறிதாகப் பிடிப்போம்."/>
        <aya index="45" text="நான் அவர்களுக்கு அவகாசம் கொடுக்கிறேன். எனது சூழ்ச்சி உறுதியானது."/>
        <aya index="46, 47"
            text="அல்லது அவர்களிடம் நீர் ஏதேனும் கூலி கேட்டு, அதனால் அவர்கள் கடனாளியாக்கப்பட்டு விட்டார்களா? அல்லது அவர்களிடம் மறைவானவை (பற்றிய ஞானம்) இருந்து, (அதை) எழுதுகிறார்களா?"/>
        <aya index="48"
            text="(நபியே!) உமது இறைவனின் தீர்ப்புக்காகப் பொறுமையுடன் இருப்பீராக! மீனுடையவர் (யூனுஸ்) போல் ஆகிவிடாதீர்! அவர் துக்கம் நிறைந்தவராக (நம்மிடம்) இறைஞ்சியதை நினைத்துப் பார்ப்பீராக!583"/>
        <aya index="49"
            text="அவரது இறைவனின் அருட்கொடை அவரை அடைந்திருக்கா விட்டால் பழிக்கப்பட்டவராக வெட்டவெளியில் எறியப்பட்டிருப்பார்."/>
        <aya index="50"
            text="அவரது இறைவன் அவரைத் தேர்ந்தெடுத்து, அவரை நல்லோரில் ஒருவராக ஆக்கினான்."/>
        <aya index="51"
            text="இறைமறுப்பாளர்கள் இந்த அறிவுரையைச் செவியுறும்போது தமது பார்வைகளால் உம்மை வீழ்த்த முனைகின்றனர். &quot;இவர் பைத்தியக்காரர்தான்&quot; என்றும் கூறுகின்றனர்.584"/>
        <aya index="52" text="இது அகிலத்தாருக்கு அறிவுரையே அன்றி வேறில்லை."/>
    </sura>
    <sura index="69" name="">
        <aya index="1" text="உறுதியாக நிகழக் கூடியது."/>
        <aya index="2" text="உறுதியாக நிகழக் கூடியது என்றால் என்ன?"/>
        <aya index="3" text="உறுதியாக நிகழக் கூடியது என்னவென்று உமக்கு எது அறிவித்தது?"/>
        <aya index="4"
            text="திடுக்கிடச் செய்யும் அந்நிகழ்வை ஸமூது சமுதாயமும், ஆது சமுதாயமும் பொய்யெனக் கூறினர்."/>
        <aya index="5" text="ஸமூது சமுதாயத்தினர் கடும் சப்தத்தால் அழிக்கப்பட்டனர்."/>
        <aya index="6"
            text="ஆது சமுதாயத்தினர் வேகமாக வீசும் கடும் குளிர் காற்றால் அழிக்கப்பட்டனர்.585"/>
        <aya index="7"
            text="அதனைத் தொடர்ச்சியாக ஏழு இரவுகளும், எட்டுப் பகல்களும் அவர்கள்மீது வீசச் செய்தான். அக்கூட்டத்தினர் அடியோடு பிடுங்கப்பட்ட பேரீச்சை மரங்களைப் போல் அங்கு வீழ்ந்து கிடப்பதை நீர் காண்பீர்."/>
        <aya index="8" text="அவர்களில் யாரேனும் எஞ்சியிருப்பதைக் காண்கிறீரா?"/>
        <aya index="9"
            text="ஃபிர்அவ்னும், அவனுக்கு முன்பிருந்தோரும், தலைகீழாகப் புரட்டப்பட்ட ஊராரும் பாவத்தைச் செய்து வந்தனர்."/>
        <aya index="10"
            text="தமது இறைவனின் தூதருக்கு அவர்கள் மாறு செய்தனர். எனவே அவர்களைக் கடும் பிடியாகப் பிடித்தான்."/>
        <aya index="11"
            text="தண்ணீர் வரம்புகடந்து வந்தபோது உங்(கள் முன்னோர்)களை நாமே கப்பலில் சுமந்து சென்றோம்."/>
        <aya index="12"
            text="அதை உங்களுக்குப் படிப்பினையாக ஆக்குவதற்காகவும், செவி மடுக்கும் காதுகள் அதை(க் கேட்டு) நன்கு புரிந்து கொள்வதற்காகவும் (இதைக் கூறுகிறோம்.)"/>
        <aya index="13, 14, 15"
            text="ஒரு தடவை ஸூர் ஊதப்பட்டு, பூமியும், மலைகளும் பெயர்க்கப்பட்டு, ஒரே அடியில் அவ்விரண்டும் தூள்தூளாக்கப்படும் போது, அன்றுதான் (உலகம் அழியும்) நிகழ்வு நடைபெறும்."/>
        <aya index="16" text="வானம் பிளந்து, அந்நாளில் அது பலவீனமாகி விடும்."/>
        <aya index="17"
            text="வானவர்கள் அதன் ஓரங்களில் இருப்பார்கள். அன்று (அவ்வானவர்களில்) எட்டுப் பேர் தமக்கு மேல் உமது இறைவனின் அர்ஷைச் சுமந்து கொண்டிருப்பார்கள்.586"/>
        <aya index="18"
            text="அந்நாளில் நீங்கள் (இறைவன் முன்) நிறுத்தப்படுவீர்கள். உங்களுடைய எந்த ரகசியமும் மறைந்து விடாது."/>
        <aya index="19, 20"
            text="யாருடைய ஏடு அவரது வலது கரத்தில் கொடுக்கப்படுகிறதோ, அவர் &quot;வாருங்கள்! எனது ஏட்டைப் படியுங்கள்! எனது கேள்வி கணக்கைச் சந்திப்பேன் என நம்பியிருந்தேன்&quot; என்று அவர் கூறுவார்.587"/>
        <aya index="21, 22" text="அவர் உயர்ந்த சொர்க்கத்தில் திருப்தியான வாழ்க்கையில் இருப்பார்."/>
        <aya index="23" text="அதன் பழங்கள் அருகில் இருக்கும்."/>
        <aya index="24"
            text="கடந்து சென்ற நாட்களில் நீங்கள் முற்படுத்தியவற்றின் காரணமாக மகிழ்ச்சியுடன் உண்ணுங்கள்! பருகுங்கள்!"/>
        <aya index="25, 26, 27, 28, 29"
            text="யாருடைய ஏடு, அவனது இடதுகரத்தில் கொடுக்கப்படுகிறதோ அவன், &quot;எனது ஏடு கொடுக்கப்படாமல் இருந்திருக்க வேண்டுமே! எனது கேள்வி கணக்கு என்ன என்பதைப் பற்றி நான் அறிந்திருக்கவில்லையே! (மீண்டும் உயிர்ப்பிக்கப்படாமல்) மரணமே இறுதி முடிவாக ஆகியிருக்கக் கூடாதா? எனது செல்வம் எனக்குப் பயனளிக்கவில்லையே! எனது அதிகாரம் என்னை விட்டும் அழிந்து விட்டதே!&quot; என்று கூறுவான்."/>
        <aya index="30" text="அவனைப் பிடியுங்கள்! அவனுக்கு விலங்கிடுங்கள்!"/>
        <aya index="31" text="பின்னர் அவனை நரகத்தில் தள்ளுங்கள்!"/>
        <aya index="32" text="பின்னர் எழுபது முழம் நீளத்தைக் கொண்ட சங்கிலியால் அவனைக் கட்டுங்கள்!"/>
        <aya index="33" text="மகத்துவமிக்க அல்லாஹ்வை அவன் நம்பாதவனாக இருந்தான்."/>
        <aya index="34" text="ஏழைகளுக்கு உணவளிக்குமாறு அவன் தூண்டவில்லை."/>
        <aya index="35" text="இன்று அவனுக்கு இங்கு நண்பன் யாருமில்லை."/>
        <aya index="36" text="சீழைத் தவிர வேறு எந்த உணவும் இல்லை."/>
        <aya index="37" text="பாவிகளைத் தவிர வேறெவரும் அதை சாப்பிட மாட்டார்கள்."/>
        <aya index="38, 39"
            text="நீங்கள் பார்ப்பவற்றின்மீதும், பார்க்காதவற்றின்மீதும் சத்தியம் செய்கிறேன்."/>
        <aya index="40" text="இது கண்ணியமிக்க தூதரின் கூற்றாகும்."/>
        <aya index="41" text="இது கவிஞரின் கூற்றல்ல! நீங்கள் குறைவாகவே நம்புகிறீர்கள்."/>
        <aya index="42" text="இது குறிசொல்பவனின் கூற்றுமல்ல! நீங்கள் குறைவாகவே சிந்திக்கிறீர்கள்."/>
        <aya index="43" text="(இது) அகிலங்களின் இறைவனால் அருளப்பட்டதாகும்."/>
        <aya index="44, 45, 46, 47"
            text="இவர் சில கூற்றுகளை நம்மீது இட்டுக்கட்டிக் கூறியிருந்தால் வலது கரத்தால் அவரைப் பிடித்து, அவரது நாடி நரம்பைத் துண்டித்திருப்போம். அவரை விட்டும் (அதைத்) தடுப்போர் உங்களில் எவருமில்லை."/>
        <aya index="48" text="இறையச்சமுடையோருக்கு இது அறிவுரையாகும்."/>
        <aya index="49" text="உங்களில் (இதைப்) பொய்யெனக் கூறுவோரும் உள்ளனர் என்பதை நாம் அறிவோம்."/>
        <aya index="50" text="இது, இறைமறுப்பாளர்களுக்குப் பெரும் கவலையாகவே இருக்கும்."/>
        <aya index="51" text="இது உறுதியான உண்மையாகும்."/>
        <aya index="52" text="எனவே மகத்துவமிக்க உமது இறைவனின் பெயரைப் போற்றுவீராக!"/>
    </sura>
    <sura index="70" name="">
        <aya index="1" text="நிகழவிருக்கும் வேதனையைப் பற்றிக் கேட்கக் கூடியவன் கேட்கிறான்.588"/>
        <aya index="2, 3"
            text="உயர்வுகளையுடைய அல்லாஹ்விடமிருந்து, இறைமறுப்பாளர் களுக்கு (அது நிகழும்.) அதைத் தடுப்பவன் யாருமில்லை."/>
        <aya index="4"
            text="ஐம்பதாயிரம் ஆண்டுகளின் அளவைக் கொண்ட ஒருநாளில் வானவர்களும், (ஜிப்ரீல் எனும்) ரூஹும் அவனிடம் ஏறிச் செல்வார்கள்."/>
        <aya index="5" text="எனவே அழகிய பொறுமையை மேற்கொள்வீராக!"/>
        <aya index="6" text="அவர்கள் அதைத் தூரத்தில் இருப்பதாகக் கருதுகின்றனர்."/>
        <aya index="7" text="நாமோ அதை அருகில் இருப்பதாகக் காண்கிறோம்."/>
        <aya index="8" text="அந்நாளில் வானம் உருக்கப்பட்ட உலோகத்தைப் போன்று ஆகிவிடும்."/>
        <aya index="9" text="மலைகள் சாயம் பூசப்பட்ட கம்பளியைப் போல் ஆகிவிடும்."/>
        <aya index="10" text="எந்த நண்பனும் மற்றொரு நண்பனை விசாரித்துக் கொள்ள மாட்டான்."/>
        <aya index="11, 12, 13, 14"
            text="அவர்கள் ஒருவருக்கொருவர் காண்பிக்கப்படுவார்கள். அந்நாளின் வேதனைக்கு மாற்றாகத் தனது பிள்ளைகளையும், மனைவியையும், சகோதரனையும். தன்னை அரவணைத்து வாழ்ந்த உறவினரையும், பூமியில் உள்ள அனைவரையும் ஈடாகக் கொடுத்து, அது தன்னைக் காப்பாற்ற வேண்டுமெனக் குற்றவாளி விரும்புவான்."/>
        <aya index="15" text="அவ்வாறல்ல! அது கொழுந்து விட்டெரியும் நெருப்பாகும்."/>
        <aya index="16" text="அது தோலைக் கழற்றி விடும்."/>
        <aya index="17, 18"
            text="அது, புறக்கணித்துத் திரும்பிச் சென்றோரையும், (செல்வத்தைச்) சேகரித்து, (தர்மம் செய்யாமல்) பாதுகாத்துக் கொண்டோரையும் அழைக்கும்."/>
        <aya index="19" text="மனிதன் பதற்றக்காரனாகவே படைக்கப்பட்டுள்ளான். 589"/>
        <aya index="20" text="அவனுக்குத் தீங்கு ஏற்பட்டால் திடுக்கிடுகிறான்."/>
        <aya index="21" text="அவனுக்குச் செல்வம் வரும்போது கொடுக்காமல் தடுத்துக் கொள்கிறான்."/>
        <aya index="22" text="தொழுகையாளிகளைத் தவிர!"/>
        <aya index="23" text="அவர்கள் தமது தொழுகையை நிரந்தரமாகக் கடைப்பிடிப்பார்கள்."/>
        <aya index="24, 25"
            text="அவர்களின் செல்வங்களில் யாசிப்போருக்கும், (யாசிக்காத) ஏழைக்கும் நிர்ணயிக்கப்பட்ட உரிமை உண்டு."/>
        <aya index="26" text="அவர்கள் தீர்ப்பு நாளை உண்மையென நம்புவார்கள்."/>
        <aya index="27" text="அவர்கள் தமது இறைவனின் தண்டனைக்கு அஞ்சக் கூடியவர்கள்."/>
        <aya index="28" text="அவர்களின் இறைவன் தரும் தண்டனை அச்சப்படக் கூடியதாகவே உள்ளது."/>
        <aya index="29, 30, 31"
            text="அவர்கள் தமது மனைவியர் அல்லது அடிமைப் பெண்களைத் தவிர (மற்றவர்களிடம்) தமது கற்பு நெறியைப் பாதுகாத்துக் கொள்வார்கள். அவர்கள் பழிக்கப்பட மாட்டார்கள். ஆனால் இதற்குப் புறம்பாக யார் (தவறான வழிகளைத்) தேடுகிறார்களோ அவர்களே வரம்பு மீறியவர்கள்."/>
        <aya index="32"
            text="தம்மை நம்பி ஒப்படைக்கப்பட்டவற்றையும், தமது வாக்குறுதியையும் அவர்கள் பேணிக் கொள்வார்கள்."/>
        <aya index="33" text="அவர்கள் தமது சாட்சியங்களை நிலைநாட்டக் கூடியவர்கள்."/>
        <aya index="34" text="அவர்கள் தமது தொழுகையில் பேணுதலாக இருப்பார்கள்."/>
        <aya index="35" text="இவர்களே சொர்க்கங்களில் கண்ணியப்படுத்தப்படுவார்கள்."/>
        <aya index="36, 37"
            text="இறைமறுப்பாளர்களுக்கு என்ன நேர்ந்தது? அவர்கள் கூட்டம், கூட்டமாக வலதுபுறமாகவும், இடதுபுறமாகவும் உம்மை நோக்கி விரைந்தோடி வருகின்றனர்."/>
        <aya index="38"
            text="அவர்களில் ஒவ்வொருவரும் இன்பம் நிறைந்த சொர்க்கத்தில் நுழைவிக்கப்பட வேண்டுமென ஆசைப்படுகின்றனரா?"/>
        <aya index="39"
            text="அவ்வாறு (நடக்கப்போவது) இல்லை! அவர்கள் அறிந்திருக்கும் பொருளிலிருந்தே அவர்களைப் படைத்தோம்."/>
        <aya index="40, 41"
            text="கிழக்குத் திசைகள் மற்றும் மேற்குத் திசைகளின் இறைவ(னான எ)ன்மீது சத்தியம் செய்கிறேன். (இவர்களை அழித்துவிட்டு) இவர்களைவிடச் சிறந்தவர்களை மாற்றாகக் கொண்டு வருவதற்கு நாம் ஆற்றலுடையோர்தான். நாம் இயலாதோர் அல்ல."/>
        <aya index="42"
            text="வாக்களிக்கப்பட்ட அவர்களின் நாளைச் சந்திக்கும்வரை (வீணானவற்றில்) மூழ்கியிருக்குமாறும், விளையாடுமாறும் அவர்களை விட்டுவிடுவீராக!"/>
        <aya index="43"
            text="அடையாளங்களை நோக்கி விரைந்தோடுவோரைப் போன்று அந்நாளில் அவர்கள் மண்ணறைகளில் இருந்து விரைந்து வெளியேறுவார்கள்."/>
        <aya index="44"
            text="அவர்களின் பார்வைகள் அப்போது கீழ்நோக்கியிருக்கும். அவர்களை இழிவு சூழ்ந்து கொள்ளும். இதுதான் அவர்களுக்கு வாக்களிக்கப்பட்டுக் கொண்டிருந்த நாளாகும்."/>
    </sura>
    <sura index="71" name="">
        <aya index="1"
            text="&quot;துன்புறுத்தும் வேதனை உமது சமுதாயத்திற்கு வருவதற்கு முன்னர் அவர்களை எச்சரிக்கை செய்வீராக!&quot; என்று (கூறி) நூஹை அவரது சமுதாயத்திடம் தூதராக அனுப்பினோம்.590"/>
        <aya index="2"
            text="&quot;என் சமுதாயத்தினரே! உங்களுக்கு நான் பகிரங்கமாக எச்சரிப்பவன்&quot; என்று அவர் கூறினார்."/>
        <aya index="3, 4"
            text="&quot;நீங்கள் அல்லாஹ்வையே வணங்கி, அவனுக்கே அஞ்சுங்கள்! எனக்குக் கட்டுப்படுங்கள்! அவன் உங்கள் பாவங்களை மன்னிப்பான். உங்களுக்குக் குறிப்பிட்ட தவணைவரை அவகாசமளிப்பான். நீங்கள் அறிவோராக இருந்தால், அல்லாஹ்வின் தவணை வரும்போது அது பிற்படுத்தப்பட மாட்டாது&quot; (என்றும் கூறினார்.)"/>
        <aya index="5, 6"
            text="&quot;என் இறைவனே! நான் இரவிலும் பகலிலும் எனது சமுதாயத்தை (நேர்வழிக்கு) அழைத்தேன். ஆனால் எனது அழைப்பு வெருண்டோடுவதையே அவர்களுக்கு அதிகரித்தது&quot; என்று கூறினார்."/>
        <aya index="7"
            text="நீ அவர்களை மன்னிக்க வேண்டும் என்பதற்காக அவர்களை நான் அழைத்தபோதெல்லாம் தமது விரல்களைக் காதுகளில் வைத்துக் கொண்டனர். தமது ஆடைகளால் மூடிக்கொண்டனர். அவர்கள் (வழிகேட்டில்) நிலைத்திருந்தனர். பெரும் கர்வம் கொண்டனர்."/>
        <aya index="8" text="பின்னர் நான் அவர்களைச் சப்தமிட்டு அழைத்தேன்."/>
        <aya index="9"
            text="பின்னர் அவர்களுக்குப் பகிரங்கமாகக் கூறினேன்; மிக இரகசியமாகவும் எடுத்துரைத்தேன்."/>
        <aya index="10"
            text="&quot;உங்கள் இறைவனிடம் பாவ மன்னிப்புக் கோருங்கள்! அவன் மன்னிப்புமிக்கவனாக இருக்கிறான்&quot; என்று கூறினேன்."/>
        <aya index="11" text="அவன் உங்கள்மீது தொடர்மழையைப் பொழியச் செய்வான்."/>
        <aya index="12"
            text="உங்களுக்குச் செல்வங்களையும், ஆண்மக்களையும் வழங்குவான். உங்களுக்குத் தோட்டங்களை ஏற்படுத்துவான். உங்களுக்காக ஆறுகளையும் உருவாக்குவான்."/>
        <aya index="13" text="அல்லாஹ்வின் மகத்துவத்தை நம்பாதிருக்க உங்களுக்கு என்ன நேர்ந்தது?"/>
        <aya index="14" text="உங்களை அவன் பல கட்டங்களாகப் படைத்துள்ளான்."/>
        <aya index="15"
            text="எவ்வாறு ஏழு வானங்களை அடுக்கடுக்காக அல்லாஹ் படைத்துள்ளான் என்பதை நீங்கள் சிந்திக்கவில்லையா?"/>
        <aya index="16" text="அவற்றில் சந்திரனை ஒளியாக ஆக்கினான்; சூரியனை விளக்காக ஆக்கினான்."/>
        <aya index="17"
            text="அல்லாஹ், பூமியிலிருந்தே உங்களைச் சிறந்த முறையில் உருவாக்கி வளரச் செய்தான்.591"/>
        <aya index="18"
            text="பின்னர் உங்களை அதிலேயே மீண்டும் கொண்டு சேர்ப்பான். (அதிலிருந்தே) உங்களை உறுதியாக வெளிப்படுத்துவான்."/>
        <aya index="19, 20"
            text="பூமியிலுள்ள அகன்ற பாதைகளில் நீங்கள் செல்வதற்காக அல்லாஹ்வே அதை உங்களுக்கு விரிப்பாக ஆக்கினான்."/>
        <aya index="21"
            text="&quot;என் இறைவனே! இவர்கள் எனக்கு மாறு செய்து விட்டனர். யாருக்கு அவனது செல்வமும், பிள்ளைகளும் நஷ்டத்தை அதிகரிக்குமோ அவனையே பின்பற்றுகின்றனர்&quot; என்று நூஹ் கூறினார்."/>
        <aya index="22" text="அவர்கள் மிகப் பெரும் சூழ்ச்சியைச் செய்கின்றனர்."/>
        <aya index="23"
            text="&quot;உங்கள் கடவுள்களை நீங்கள் விட்டுவிடாதீர்கள். மேலும் (சிலைகளான) வத்து, சுவாவு, யகூஸ், யஊக், நஸ்ர் ஆகியவற்றையும் விட்டு விடாதீர்கள்&quot; என்று அவர்கள் கூறுகின்றனர்.592"/>
        <aya index="24"
            text="&quot;அவர்கள் ஏராளமானோரை வழிகெடுத்துள்ளனர். இந்த அநியாயக்காரர்களுக்கு வழிகேட்டைத் தவிர எதையும் அதிகப்படுத்தி விடாதே!&quot; (என்றும் நூஹ் கூறினார்.)"/>
        <aya index="25"
            text="அவர்களின் பாவங்களுக்காகவே அவர்கள் மூழ்கடிக்கப்பட்டு, நரகத்திற்கு அனுப்பப்பட்டனர். அல்லாஹ்வையன்றி தமக்கு உதவியாளர்கள் எவரையும் காணவில்லை."/>
        <aya index="26, 27"
            text="&quot;என் இறைவனே! இறைமறுப்பாளர்களில் எந்த வீட்டாரையும் பூமியில் விட்டு விடாதே! அவர்களை நீ விட்டு வைத்தால் உனது அடியார்களை வழிகெடுத்து விடுவார்கள். மறுக்கும் பாவிகளையே அவர்கள் பெற்றெடுப்பார்கள்&quot; என்று நூஹ் இறைஞ்சினார்."/>
        <aya index="28"
            text="&quot;என் இறைவனே! என்னையும், என் பெற்றோரையும், இறைநம்பிக்கையாளராக என் வீட்டிற்குள் நுழைந்தவர்களையும், இறைநம்பிக்கை கொண்ட ஆண்களையும், பெண்களையும் மன்னிப்பாயாக! அநியாயக்காரர்களுக்கு அழிவைத் தவிர வேறு எதையும் அதிகப்படுத்தி விடாதே!&quot; (என்றும் இறைஞ்சினார்.)"/>
    </sura>
    <sura index="72" name="">
        <aya index="1"
            text="&quot;ஜின்களில் ஒரு குழுவினர் (இக்குர்ஆனைச்) செவியுற்று, 'நாங்கள் ஆச்சரியமான குர்ஆனைச் செவியுற்றோம்' என்று கூறியதாக எனக்கு இறைச் செய்தி அறிவிக்கப்பட்டுள்ளது&quot; என்று (நபியே!) கூறுவீராக!593"/>
        <aya index="2"
            text="இது நேர்வழிக்கு வழிகாட்டுகிறது. எனவே அதன்மீது நாங்கள் நம்பிக்கை கொண்டோம். எங்கள் இறைவனுக்கு யாரையும் இணையாக்க மாட்டோம்."/>
        <aya index="3"
            text="எங்கள் இறைவனின் மகத்துவம் உயர்ந்துவிட்டது. அவன் மனைவி, மக்களை எடுத்துக் கொள்ளவில்லை."/>
        <aya index="4"
            text="ஆனால் நம்மிடையே உள்ள மடையன் அல்லாஹ்வின்மீது அநியாயமான கூற்றைக் கூறுபவனாக இருந்தான்."/>
        <aya index="5"
            text="மனிதர்களும், ஜின்களும் அல்லாஹ்வின்மீது பொய்யுரைக்கவே மாட்டார்கள் என்று நாங்கள் கருதிக் கொண்டிருந்தோம்."/>
        <aya index="6"
            text="மனிதர்களில் சில ஆண்கள், ஜின்களிலுள்ள சில ஆண்களிடம் பாதுகாவல் தேடி, அவர்களுக்கு வரம்புமீறலை அதிகப்படுத்தி விட்டனர்."/>
        <aya index="7"
            text="அல்லாஹ், எவரையும் (உயிர்ப்பித்து) எழுப்பவே மாட்டான் என்று நீங்கள் கருதுவது போன்றே அவர்களும் கருதிக் கொண்டிருந்தனர்."/>
        <aya index="8"
            text="நாங்கள் வானத்தைத் தொட்டுப் பார்த்தோம். அது பலமான பாதுகாவலர்களாலும், தீப்பந்தங்களாலும் நிரப்பப்பட்டிருப்பதைக் கண்டோம்.594"/>
        <aya index="9"
            text="அங்கு(ப் பேசப்படுவதைச்) செவியுறுவதற்காகப் பல இடங்களிலும் அமர்ந்து கொண்டிருந்தோம். ஆனால் இப்போது செவியேற்(க முயற்சிப்)பவர், தமக்காகக் காத்திருக்கும் தீப்பிழம்பையே காண்பார்."/>
        <aya index="10"
            text="பூமியில் இருப்பவர்களுக்குத் தீங்கு நாடப்பட்டுள்ளதா? அல்லது அவர்களுடைய இறைவன், அவர்களுக்கு நல்வழியை நாடியுள்ளானா என்பதை நாங்கள் அறிய மாட்டோம்."/>
        <aya index="11"
            text="நம்மில் நல்லவர்களும் உள்ளனர்; அதற்கு மாற்றமானவர்களும் உள்ளனர். நாம் பல்வேறு வழிமுறைகளில் இருந்தோம்."/>
        <aya index="12"
            text="பூமியில் அல்லாஹ்விடமிருந்து நாம் தப்பிக்க முடியாது என்பதையும், வெருண்டோடினாலும் அவனிடமிருந்து தப்ப முடியாது என்பதையும் உறுதியாக அறிந்து கொண்டோம்."/>
        <aya index="13"
            text="நாங்கள் நேர்வழியைச் செவியுற்றபோது அதை நம்பினோம். எனவே யார் தனது இறைவனை நம்புகிறாரோ அவர் இழப்பு ஏற்படுவற்காகவோ, அநீதி இழைக்கப்படுவதற்காகவோ அஞ்ச மாட்டார்."/>
        <aya index="14"
            text="நம்மில் முஸ்லிம்களும் உள்ளனர்; அநியாயக்காரர்களும் உள்ளனர். இஸ்லாத்தை ஏற்பவர்களே நேர்வழியைத் தேடிக் கொண்டவர்கள்."/>
        <aya index="15"
            text="&quot;அநியாயக்காரர்களோ நரகத்தின் விறகுகளாகி விட்டனர்&quot; (என்றும் ஜின்கள் கூறின.)"/>
        <aya index="16"
            text="அவர்கள் (இந்த) மார்க்கத்தில் உறுதியாக இருந்திருந்தால் (வானிலிருந்து) அதிகமான நீரை அவர்களுக்குப் புகட்டியிருப்போம்."/>
        <aya index="17"
            text="அவர்களை இதில் நாம் சோதிக்க வேண்டும் என்பதே இதற்குக் காரணம். தனது இறைவனின் அறிவுரையைப் புறக்கணிப்பவரைக் கடும் வேதனையில் ஆழ்த்தி விடுவான்."/>
        <aya index="18"
            text="பள்ளிவாசல்கள் அல்லாஹ்வுக்கே உரியவையாகும். எனவே அல்லாஹ்வுடன் வேறெவரையும் பிரார்த்திக்காதீர்கள்."/>
        <aya index="19"
            text="அல்லாஹ்வின் அடியா(ராகிய இத்தூத)ர் அவனைப் பிரார்த்திப்பதற்காக (தொழுகையில்) நின்றபோது, அவர்கள் கூட்டமாக அவரை நெருங்கி விடுகின்றனர்.595"/>
        <aya index="20"
            text="&quot;நான் என் இறைவனிடமே பிரார்த்திக்கிறேன். அவனுக்கு எவரையும் இணையாக்க மாட்டேன்&quot; என்று (நபியே!) கூறுவீராக!"/>
        <aya index="21"
            text="&quot;நான் உங்களுக்குத் தீமையோ, நன்மையோ செய்ய சக்தி பெற மாட்டேன்&quot; என்றும் கூறுவீராக!"/>
        <aya index="22"
            text="&quot;என்னை அல்லாஹ்விடமிருந்து எவரும் காப்பாற்ற முடியாது. அவனையன்றி எந்தப் புகலிடத்தையும் நான் காண மாட்டேன்&quot; என்றும் கூறுவீராக!"/>
        <aya index="23"
            text="அல்லாஹ்விடமிருந்தும், அவனது தூதுச் செய்திகளிலிருந்தும் எடுத்துரைப்பதைத் தவிர (வேறெதற்கும் சக்தி பெற மாட்டேன்). அல்லாஹ்வுக்கும், அவனது தூதருக்கும் யார் மாறு செய்கிறாரோ அவருக்கு நரக நெருப்பே உள்ளது. அதில் என்றென்றும் நிரந்தரமாக இருப்பார்கள்."/>
        <aya index="24"
            text="இறுதியில், அவர்களுக்கு வாக்களிக்கப்பட்டதை அவர்கள் காணும்போது உதவியாளர்களில் மிகப் பலவீனமானவன் யார் என்பதையும், எண்ணிக்கையில் மிகக் குறைந்தவன் யார் என்பதையும் அறிந்து கொள்வார்கள்."/>
        <aya index="25"
            text="&quot;உங்களுக்கு வாக்களிக்கப்பட்டது அருகில் இருக்கிறதா? அல்லது அதற்கு (நீண்ட) காலக் கெடுவை எனது இறைவன் நிர்ணயித்துள்ளானா என்பதை நான் அறிய மாட்டேன்&quot; எனக் கூறுவீராக!"/>
        <aya index="26, 27"
            text="அவன் மறைவானவற்றை அறிபவன். தான் பொருந்திக் கொண்ட தூதரைத் தவிர வேறு எவருக்கும் அவன் மறைத்திருப்பதை வெளிப்படுத்த மாட்டான். தூதருக்கு முன்னும் பின்னும் பாதுகாவலர்களை ஏற்படுத்தியுள்ளான்."/>
        <aya index="28"
            text="தமது இறைவனின் தூதுச் செய்திகளை அவர்கள் எடுத்துரைத்து விட்டதை அவன் வெளிப்படுத்த வேண்டும் என்பதே இதற்குக் காரணம். அவர்களிடம் இருப்பதை அவன் முழுமையாக அறிந்துள்ளான். ஒவ்வொரு பொருளின் எண்ணிக்கையையும் துல்லியமாகக் கணக்கிட்டுள்ளான்."/>
    </sura>
    <sura index="73" name="">
        <aya index="1" text="போர்வை போர்த்தியிருப்பவரே!"/>
        <aya index="2, 3, 4"
            text="இரவில் நின்று தொழுவீராக! (தூங்குவதற்குரிய) குறைவான நேரத்தைத் தவிர! அதில் பாதி அல்லது அதைவிட சற்றுக் குறைத்துக் கொள்வீராக!596 அல்லது அதைவிட அதிகப்படுத்திக் கொள்வீராக! குர்ஆனை அழகிய முறையில் நிதானமாக ஓதுவீராக!597"/>
        <aya index="5" text="உமக்கு ஒரு கனத்த சொல்லை வழங்குவோம்."/>
        <aya index="6"
            text="இரவில் எழு(ந்து தொழு)வது, (மனதை) ஒருமுகப்படுத்துதற்கு உறுதியானதும், ஓதுவதைச் செவ்வையாக்குவதும் ஆகும்."/>
        <aya index="7" text="(நபியே!) பகலில் நீர் அதிகமாக உழைக்க வேண்டியுள்ளது."/>
        <aya index="8"
            text="உமது இறைவனின் பெயரை நினைவுகூர்வீராக! அவனிடமே முழுமையாக ஒதுங்கி விடுவீராக!"/>
        <aya index="9"
            text="(அவனே) கிழக்குத் திசைக்கும், மேற்குத் திசைக்கும் இறைவன். அவனைத் தவிர எந்தக் கடவுளும் இல்லை. எனவே, அவனையே பொறுப்பாளனாக எடுத்துக் கொள்வீராக!"/>
        <aya index="10"
            text="(நபியே!) அவர்கள் கூறுவதைப் பொறுத்துக் கொள்வீராக! அவர்களை விட்டு அழகிய முறையில் முற்றிலும் விலகி விடுவீராக!"/>
        <aya index="11"
            text="என்னையும், பொய்யெனக் கூறும் இந்த சுகவாசிகளையும் விட்டுவிடுவீராக! சிறிதுகாலம் அவர்களுக்கு அவகாசம் அளிப்பீராக!"/>
        <aya index="12, 13"
            text="பிணைக்கப்படும் விலங்குகளும், நரகமும், தொண்டையில் சிக்கிக் கொள்ளும் உணவும், துன்புறுத்தும் வேதனையும் நம்மிடம் உள்ளன."/>
        <aya index="14"
            text="பூமியும், மலைகளும் அதிர்ந்து, சரிந்து விழக்கூடிய மண்குவியலைப் போல் மலைகள் ஆகிவிடும் நாளை (நினைவுகூர்வீராக!)"/>
        <aya index="15"
            text="ஃபிர்அவ்னிடம் ஒரு தூதரை நாம் அனுப்பியது போன்றே, உங்களுக்குச் சாட்சியாளரான ஒரு தூதரை உங்களிடமும் அனுப்பியுள்ளோம்."/>
        <aya index="16"
            text="அத்தூதருக்கு ஃபிர்அவ்ன் மாறு செய்தான். எனவே அவனை மிகக் கடுமையாகப் பிடித்தோம்."/>
        <aya index="17"
            text="நீங்கள் (நம்மை) மறுத்தால், குழந்தைகளையும் நரைத்தோராக மாற்றிவிடும் நாளில் உங்களை எப்படித் தற்காத்துக் கொள்வீர்கள்? 598"/>
        <aya index="18"
            text="அ(ந்நாள் நிகழ்வ)தன் காரணமாக வானம் பிளந்து விடும். அவனது வாக்குறுதி நிறைவேறக் கூடியதாக உள்ளது."/>
        <aya index="19"
            text="இது ஓர் அறிவுரையாகும். யார் விரும்புகிறாரோ அவர் தமது இறைவனை நோக்கி ஒரு வழியை ஏற்படுத்திக் கொள்ளட்டும்."/>
        <aya index="20"
            text="(நபியே!) நீரும், உம்முடன் இருப்போரில் ஒரு கூட்டத்தினரும், இரவில் மூன்றில் இரு பகுதிக்குக் குறைவாகவும், அதில் பாதியளவும், அதில் மூன்றில் ஒரு பகுதியும் தொழுகையில் ஈடுபடுகிறீர்கள் என்பதை உமது இறைவன் அறிவான். அல்லாஹ்வே இரவையும், பகலையும் நிர்ணயிக்கிறான். நீங்கள் அதைத் துல்லியமாகக் கணக்கிட முடியாது என்பதை அறிந்துள்ளான். எனவே உங்களை அவன் மன்னித்து விட்டான். குர்ஆனிலிருந்து உங்களால் இயன்றதை ஓதுங்கள்!599 உங்களில் நோயாளிகளும், அல்லாஹ்வின் அருளைத் தேடி பூமியில் பயணம் செய்யும் சிலரும், அல்லாஹ்வின் பாதையில் போரிடும் சிலரும் இருப்பார்கள் என்பதையும் அறிந்துள்ளான். எனவே அதிலிருந்து இயன்றதை ஓதுங்கள்! தொழுகையை நிலைநிறுத்துங்கள்! ஸகாத்தையும் கொடுங்கள்! அல்லாஹ்வுக்கு அழகிய முறையில் கடன் கொடுங்கள்! உங்களுக்காக நன்மையிலிருந்து எதை நீங்கள் முற்படுத்துகிறீர்களோ அதை அல்லாஹ்விடம் மிகச் சிறந்ததாகவும், மகத்தான கூலியாகவும் பெற்றுக் கொள்வீர்கள். அல்லாஹ்விடம் பாவ மன்னிப்புக் கோருங்கள்! அல்லாஹ் மன்னிப்புமிக்கவன்; நிகரிலா அன்பாளன்.600"/>
    </sura>
    <sura index="74" name="">
        <aya index="1, 2" text="போர்த்திக் கொண்டிருப்பவரே! எழுந்து, (மக்களை) எச்சரிப்பீராக!601"/>
        <aya index="3" text="உம் இறைவனைப் பெருமைப்படுத்துவீராக!"/>
        <aya index="4" text="உம்முடைய ஆடைகளைத் தூய்மையாக்கிக் கொள்வீராக!"/>
        <aya index="5" text="அசுத்தத்தை விட்டும் விலகியிருப்பீராக!"/>
        <aya index="6" text="அதிகம் பெறுவதை எதிர்பார்த்து உதவி செய்யாதீர்!"/>
        <aya index="7" text="உம் இறைவனுக்காகப் பொறுமையை மேற்கொள்வீராக!"/>
        <aya index="8, 9, 10"
            text="ஸூர் ஊதப்படும்போது, அந்த நாள் இறைமறுப்பாளர்களுக்கு மிகவும் கடுமையான நாள்! (அது) எளிதாக இருக்காது."/>
        <aya index="11"
            text="என்னையும், நான் தனித்தவனாக இருந்து யாரைப் படைத்தேனோ அவனையும் விட்டுவிடுவீராக!"/>
        <aya index="12, 13, 14"
            text="அவனுக்கு அதிகமான செல்வத்தையும், அவனுடனே இருக்கும் ஆண்மக்களையும் வழங்கியுள்ளேன். (வாழ்வதற்குத்) தேவையான தயாரிப்புகளை அவனுக்குச் செய்து கொடுத்தேன்."/>
        <aya index="15" text="இன்னும் நான் அதிகமாக வழங்க வேண்டும் என அவன் விரும்புகிறான்."/>
        <aya index="16"
            text="அவ்வாறல்ல! அவன் நமது வசனங்கள் விஷயத்தில் (ஏற்க மறுத்து) பிடிவாதக்காரனாக இருந்தான்."/>
        <aya index="17" text="அவனைக் கடும் வேதனையில் தள்ளுவேன்."/>
        <aya index="18"
            text="அவன் (இக்குர்ஆனைச்) சிந்தித்து, (அதற்கு எதிராகத்) திட்டம் தீட்டினான்."/>
        <aya index="19" text="எனவே அவன் சபிக்கப்பட்டான். எப்படித் திட்டம் தீட்டினான்?"/>
        <aya index="20" text="மேலும் அவன் சபிக்கப்பட்டான். எப்படித் திட்டம் தீட்டினான்?"/>
        <aya index="21, 22" text="பின்னரும் சிந்தித்தான்; பிறகு கடுகடுத்தான்; முகம் சுளித்தான்."/>
        <aya index="23" text="பின்னர் திரும்பிச் சென்றான்; கர்வம் கொண்டான்."/>
        <aya index="24, 25"
            text="&quot;இது தொன்றுதொட்டுச் சொல்லப்படும் சூனியமே! இது மனிதக் கூற்றைத் தவிர வேறில்லை&quot; என்று அவன் கூறினான்."/>
        <aya index="26" text="அவனை ஸகர் எனும் நரகத்தில் நுழையச் செய்வேன்."/>
        <aya index="27" text="ஸகர் என்றால் என்னவென்று உமக்கு அறிவித்தது எது?"/>
        <aya index="28" text="அது (எவரையும்) மீதம் வைக்காது. விட்டுவிடவும் செய்யாது."/>
        <aya index="29" text="(அது) உடலைக் கரித்துவிடக் கூடியது."/>
        <aya index="30" text="அதன்மீது (வானவர்கள்) பத்தொன்பது பேர் உள்ளனர்."/>
        <aya index="31"
            text="வானவர்களையே நரகத்தின் காவலர்களாக நாம் ஆக்கியுள்ளோம். அவர்களின் எண்ணிக்கையை இறைமறுப்பாளர்களுக்குச் சோதனையாகவே ஆக்கியுள்ளோம். வேதமுடையோர் இதனை உறுதியாக நம்புவதற்காகவும், இறைநம்பிக்கை கொண்டோர் தமது இறைநம்பிக்கையை அதிகரித்துக் கொள்வதற்காகவும், வேதக்காரர்களும், இறைநம்பிக்கை கொண்டோரும் சந்தேகம் கொள்ளாமல் இருப்பதற்காகவும் (இவ்வாறு செய்தோம்.) &quot;இந்த எடுத்துக்காட்டின் மூலம் அல்லாஹ் என்ன நாடினான்?&quot; என்று உள்ளங்களில் நோயுடையோரும், இறைமறுப்பாளர்களும் கேட்பதற்காகவும் (இவ்வாறு செய்தோம்.) இவ்வாறே அல்லாஹ், தான் நாடியோரை வழிகேட்டில் விட்டுவிடுகிறான். தான் நாடியோருக்கு நேர்வழி காட்டுகின்றான். உமது இறைவனின் படையினரை, அவனைத் தவிர யாரும் அறிய முடியாது. இது மனிதர்களுக்கு அறிவுரையே தவிர வேறில்லை."/>
        <aya index="32" text="அதுமட்டுமல்ல! சந்திரன்மீது சத்தியமாக!"/>
        <aya index="33" text="பின்னோக்கிச் செல்லும்போதுள்ள இரவின்மீது சத்தியமாக!"/>
        <aya index="34" text="வெளிச்சமாகும்போதுள்ள காலைப்பொழுதின்மீது சத்தியமாக!"/>
        <aya index="35" text="அ(ந் நரகமான)து மிகப் பெரிய (சோதனைகளில்) ஒன்றாகும்."/>
        <aya index="36, 37"
            text="(அது) உங்களில் (நன்மையில்) முந்தவோ, பிந்தவோ விரும்பும் மனிதர்களை எச்சரிக்கக் கூடியதாகும்."/>
        <aya index="38"
            text="ஒவ்வொரு மனிதனும் தான் சம்பாதித்தவற்றுக்குப் பிணையாக்கப் பட்டுள்ளான்."/>
        <aya index="39, 40, 41, 42"
            text="எனினும் வலதுபுறத்திற்குரியோர் சொர்க்கங்களில் இருப்பார்கள். அவர்கள் குற்றவாளிகளை நோக்கி, &quot;உங்களை நரகத்தில் தள்ளியது எது?&quot; என்று விசாரிப்பார்கள்."/>
        <aya index="43, 44, 45, 46, 47"
            text="அதற்கு &quot;நாங்கள் தொழுகையாளிகளாக இருக்கவில்லை. ஏழைகளுக்கு உணவளிப்போராகவும் இருக்கவில்லை. வீணானவற்றில் மூழ்கிக் கிடந்தோருடன் மூழ்கிக் கிடந்தோம். தீர்ப்பு நாளைப் பொய்யெனக் கூறிக் கொண்டிருந்தோம். எங்களுக்கு மரணம் வரும்வரை (இவ்வாறே இருந்தோம்)&quot; என்று பதிலளிப்பார்கள்."/>
        <aya index="48" text="எனவே பரிந்துரை செய்வோரின் பரிந்துரை அவர்களுக்குப் பயனளிக்காது."/>
        <aya index="49"
            text="இந்த அறிவுரையை விட்டும் புறக்கணிப்பவர்களாக இருக்க அவர்களுக்கு என்ன நேர்ந்தது?"/>
        <aya index="50, 51"
            text="அவர்கள் சிங்கத்தைக் கண்டு மிரண்டோடுகின்ற கழுதைகளைப் போல் உள்ளனர்."/>
        <aya index="52"
            text="எனினும், அவர்களுள் ஒவ்வொரு மனிதனும் விரிக்கப்பட்ட ஏடுகள் தனக்கு வழங்கப்பட வேண்டும் என விரும்புகிறான்."/>
        <aya index="53" text="அவ்வாறல்ல! எனினும் அவர்கள் மறுமையைப் பற்றி அஞ்சுவதில்லை."/>
        <aya index="54" text="மேலும், இது ஓர் அறிவுரையாகும்."/>
        <aya index="55" text="எனவே, விரும்பியவர் இதில் படிப்பினை பெற்றுக் கொள்ளட்டும்."/>
        <aya index="56"
            text="அல்லாஹ் நாடினாலே தவிர அவர்கள் படிப்பினை பெற மாட்டார்கள். அவனே அஞ்சுவதற்குத் தகுதியானவன். மன்னிப்பை உடையவன்."/>
    </sura>
    <sura index="75" name="">
        <aya index="1" text="நான் மறுமை நாள்மீது சத்தியம் செய்கிறேன்."/>
        <aya index="2" text="பழித்துரைக்கும் உள்ளத்தின்மீது சத்தியம் செய்கிறேன்."/>
        <aya index="3"
            text="அவனுடைய எலும்புகளை நாம் ஒன்றுதிரட்டவே மாட்டோம் என மனிதன் நினைக்கிறானா?"/>
        <aya index="4" text="அவ்வாறல்ல! அவனது விரல் நுனிகளையும் சீரமைக்க ஆற்றலுடையோராவோம்."/>
        <aya index="5" text="மாறாக, தனது எதிர்காலத்திலும் பாவம் செய்யவே மனிதன் விரும்புகிறான்."/>
        <aya index="6" text="&quot;மறுமை நாள் எப்போது?&quot; என அவன் கேட்கிறான்."/>
        <aya index="7, 8, 9, 10"
            text="பார்வை நிலைகுத்தி, சந்திரன் ஒளியிழந்து, சூரியனும் சந்திரனும் ஒன்றிணைக்கப்படும்போது, &quot;தப்பிக்குமிடம் எங்கே?&quot; என்று அந்நாளில் மனிதன் கேட்பான்."/>
        <aya index="11" text="அவ்வாறல்ல! எந்தப் புகலிடமும் இல்லை."/>
        <aya index="12" text="அந்நாளில் உமது தங்குமிடம் இறைவனிடமே உண்டு."/>
        <aya index="13"
            text="மனிதன் முற்படுத்தியதும், பிற்படுத்தியதும் அந்நாளில் அவனுக்கு அறிவிக்கப்படும்."/>
        <aya index="14" text="மனிதன் தனக்கு எதிரான சாட்சியாளனாகவே இருக்கிறான்."/>
        <aya index="15" text="தன் சாக்குப்போக்குகளை அவன் முன்வைத்தாலும் சரியே!"/>
        <aya index="16" text="இ(க்குர்ஆனை ஓதுவ)தற்கு அவசரப்பட்டு (நபியே!) உமது நாவை அசைக்காதீர்!"/>
        <aya index="17"
            text="அதை (உமது உள்ளத்தில்) ஒன்றுசேர்ப்பதும், அதை ஓதச் செய்வதும் நமது பொறுப்பாகும்.602"/>
        <aya index="18" text="அதை நாம் ஓதும்போது அதன் ஓதுதலைப் பின்தொடர்வீராக!"/>
        <aya index="19" text="பின்னர் அதை விளக்குவது நமது பொறுப்பாகும்."/>
        <aya index="20, 21"
            text="அறிந்து கொள்ளுங்கள்! நீங்கள் இவ்வுலகையே விரும்புகிறீர்கள்; மறுமையை விட்டுவிடுகிறீர்கள்."/>
        <aya index="22, 23"
            text="அந்நாளில் சில முகங்கள் ஒளிவீசும்; தமது இறைவனைப் பார்த்துக் கொண்டிருக்கும்.603"/>
        <aya index="24" text="மேலும் அந்நாளில் சில முகங்கள் வாடியிருக்கும்."/>
        <aya index="25"
            text="தங்களுக்குப் பேராபத்து ஏற்படுத்தப்படும் என்பதை அவை உறுதியாக அறிந்திருக்கும்."/>
        <aya index="26, 27, 28, 29, 30"
            text="அறிந்து கொள்ளுங்கள்! உயிர் தொண்டைக் குழியை அடையும்போது, &quot;மந்திரிப்பவன் யார்?&quot; என்று கேட்கப்படும்போது, அது பிரிவுதான் என்பதை அவன் உறுதியாக அறிந்து, ஒரு கெண்டைக்கால் மற்றொரு கெண்டைக்காலுடன் பின்னிக் கொள்ளும்போது, அன்றைய தினம் உமது இறைவனிடமே மீளுதல் உள்ளது."/>
        <aya index="31" text="அவன் உண்மையென நம்பவுமில்லை; தொழவுமில்லை."/>
        <aya index="32" text="மாறாக, அவன் பொய்யெனக் கூறிப் புறக்கணித்து விட்டான்."/>
        <aya index="33" text="பின்னர் கர்வம் கொண்டவனாகத் தனது குடும்பத்தாரிடம் சென்றான்."/>
        <aya index="34" text="உனக்கு (அழிவு) நெருங்கி விட்டது. மிக நெருங்கி விட்டது.604"/>
        <aya index="35" text="பின்னரும் உனக்கு (அழிவு) நெருங்கி விட்டது. மிக நெருங்கி விட்டது."/>
        <aya index="36" text="வெறுமனே விட்டு விடப்பட வேண்டுமென மனிதன் எண்ணிக் கொண்டிருக்கின்றானா?"/>
        <aya index="37" text="செலுத்தப்படும் விந்துத்துளியாக அவன் இருக்கவில்லையா?"/>
        <aya index="38"
            text="பின்னர் அவன் சூல்கொண்ட கருமுட்டையாக இருந்தான். (அல்லாஹ்வே) படைத்துச் செம்மைப்படுத்தினான்."/>
        <aya index="39" text="அவனிலிருந்து ஆண், பெண் எனும் இணையை உருவாக்கினான்."/>
        <aya index="40" text="அ(ந்த இறை)வன் இறந்தோரை உயிர்ப்பிப்பதற்கு ஆற்றல் மிக்கவனாக இல்லையா?"/>
    </sura>
    <sura index="76" name="">
        <aya index="1"
            text="குறிப்பிடத்தக்க ஒரு பொருளாக இல்லாத காலகட்டம் மனிதனுக்கு இருந்ததில்லையா? 605"/>
        <aya index="2"
            text="நாம் மனிதனைச் சோதிப்பதற்காக கலப்பான விந்துத் துளியிலிருந்து அவனைப் படைத்தோம். அவனைக் கேட்பவனாகவும், பார்ப்பவனாகவும் ஆக்கினோம்."/>
        <aya index="3"
            text="அவனுக்கு நேரான வழியைக் காட்டியுள்ளோம். அவன் நன்றியுள்ளவனாகவோ, நன்றி மறந்தவனாகவோ இருக்கிறான்."/>
        <aya index="4"
            text="இறைமறுப்பாளர்களுக்குச் சங்கிலிகளையும், விலங்குகளையும், கொழுந்து விட்டெரியும் நரகத்தையும் தயார்படுத்தியுள்ளோம்."/>
        <aya index="5" text="நல்லவர்கள் கிண்ணங்களில் அருந்துவார்கள். அதன் கலவை கற்பூரமாகும்."/>
        <aya index="6"
            text="(அது) அல்லாஹ்வின் அடியார்கள் அருந்தும் ஒரு நீரூற்றாகும். அவர்கள் அதைப் பாய்ந்தோடச் செய்வார்கள்."/>
        <aya index="7"
            text="அவர்கள் நேர்ச்சைகளை நிறைவேற்றுவார்கள். ஒரு நாளுக்காக அஞ்சுவார்கள். அதன் தீங்கு பரவலாக இருக்கும்.606"/>
        <aya index="8"
            text="அவன்மீது கொண்ட அன்பின் காரணமாக ஏழைகளுக்கும், அநாதைகளுக்கும், கைதிகளுக்கும் உணவளிப்பார்கள்."/>
        <aya index="9, 10"
            text="&quot;உங்களுக்கு நாங்கள் உணவளிப்பதெல்லாம் அல்லாஹ்வின் முகத்திற்காகத்தான். உங்களிடமிருந்து கூலியையோ, நன்றியையோ நாங்கள் எதிர்பார்க்கவில்லை. எங்கள் இறைவனிடமிருந்து (வரவிருக்கும்) சிரமுமம், கடுமையும் நிறைந்த நாளுக்காக அஞ்சுகிறோம்&quot; (என்று கூறுவார்கள்.)"/>
        <aya index="11"
            text="அவர்களை அந்த நாளின் தீங்கிலிருந்து அல்லாஹ் பாதுகாத்தான். அவர்களுக்குப் பொலிவையும், மகிழ்ச்சியையும் வழங்கினான்."/>
        <aya index="12"
            text="அவர்கள் பொறுமையை மேற்கொண்டதால் சொர்க்கத்தையும், பட்டாடையையும் அவர்களுக்குக் கூலியாகக் கொடுத்தான்."/>
        <aya index="13"
            text="அங்குச் சாய்மானங்களில் அவர்கள் சாய்ந்திருப்பார்கள். அங்குச் சூரிய வெப்பத்தையோ, கடும் குளிர்ச்சியையோ காண மாட்டார்கள்."/>
        <aya index="14"
            text="அதன் நிழல்கள் அவர்களுக்கு நெருங்கியவையாக இருக்கும். அதன் பழங்கள் தாழ்ந்த நிலையில் இருக்கும்."/>
        <aya index="15"
            text="வெள்ளிப் பாத்திரங்களும், பளிங்குக் குவளைகளும் அவர்களைச் சுற்றிக் கொண்டு வரப்படும்."/>
        <aya index="16"
            text="அவை வெள்ளியினாலான பளிங்குகளாகும். அவர்கள் அவற்றைச் சரியான அளவில் நிர்ணயித்துக் கொள்வார்கள்."/>
        <aya index="17"
            text="அங்குக் கிண்ணங்களில் அவர்கள் புகட்டப்படுவார்கள். அதன் கலவை இஞ்சியாகும்."/>
        <aya index="18" text="(அது) ஸல்ஸபீல் என்று சொல்லப்படும் அங்குள்ள நீருற்றாகும்."/>
        <aya index="19"
            text="என்றும் (இளமை) நிலைத்திருக்கும் சிறுவர்கள் அவர்களைச் சுற்றி வருவார்கள். அ(ச்சிறு)வர்களை நீர் பார்த்தால் பரப்பி வைக்கப்பட்ட முத்துகள் என்றே எண்ணுவீர்!"/>
        <aya index="20"
            text="நீர் அங்கு பார்க்கும்போது, இன்பத்தையும், மாபெரும் ஆட்சியையும் காண்பீர்."/>
        <aya index="21"
            text="அவர்கள்மீது பச்சை நிற மெல்லிய பட்டாடைகளும், அடர்த்தியான பட்டாடைகளும் இருக்கும். அவர்களுக்கு வெள்ளிக் காப்புகள் அணிவிக்கப்படும். அவர்களின் இறைவன் பரிசுத்தமான பானத்தை அவர்களுக்குப் புகட்டுவான்."/>
        <aya index="22"
            text="&quot;இதுவே உங்களுக்குரிய கூலியாகும். உங்கள் முயற்சி நன்றி பாராட்டப்படுவதாக இருக்கும்&quot; (என்று கூறப்படும்.)"/>
        <aya index="23" text="(நபியே!) இக்குர்ஆனை நாமே உம்மீது சிறிது சிறிதாக அருளினோம்."/>
        <aya index="24"
            text="எனவே, உமது இறைவனின் தீர்ப்புக்காகப் பொறுமையுடன் இருப்பீராக! அவர்களில் பாவிக்கோ, இறைமறுப்பாளனுக்கோ கட்டுப்படாதீர்!"/>
        <aya index="25" text="காலையிலும், மாலையிலும் உமது இறைவனின் பெயரை நினைவுகூர்வீராக!"/>
        <aya index="26"
            text="இரவின் ஒரு பகுதியில் அவனுக்கு ஸஜ்தா செய்வீராக! இரவில் நீண்ட நேரம் அவனைப் போற்றுவீராக!"/>
        <aya index="27"
            text="அவர்கள் இவ்வுலகையே விரும்புகின்றனர். தமக்கு முன்புள்ள கடின (மறுமை) நாளை விட்டுவிடுகின்றனர்."/>
        <aya index="28"
            text="நாமே அவர்களைப் படைத்து, அவர்களின் அமைப்பை உறுதிப்படுத்தினோம். நாம் நாடினால் (அவர்களை அழித்துவிட்டு) அவர்களைப் போன்றவர்களை மாற்றாகக் கொண்டு வருவோம்."/>
        <aya index="29"
            text="இது ஓர் அறிவுரையாகும். யார் விரும்புகிறாரோ அவர் தமது இறைவனை நோக்கி ஒரு வழியை ஏற்படுத்திக் கொள்ளட்டும்."/>
        <aya index="30"
            text="அல்லாஹ் நாடினாலே தவிர நீங்கள் (எதையும்) நாட மாட்டீர்கள். அல்லாஹ் நன்கறிந்தவனாகவும், நுண்ணறிவாளனாகவும் இருக்கிறான்."/>
        <aya index="31"
            text="தான் நாடியோரைத் தன் அருளில் நுழைவிக்கிறான். அநியாயக்காரர்களுக்குத் துன்புறுத்தும் வேதனையைத் தயார்படுத்தியுள்ளான்."/>
    </sura>
    <sura index="77" name="">
        <aya index="1" text="தொடர்ந்து அனுப்பப்படுபவைமீது சத்தியமாக!607"/>
        <aya index="2" text="கடுமையாக வீசும் புயல்களின்மீது சத்தியமாக!"/>
        <aya index="3" text="நன்றாகப் பரப்பிவிடக்கூடியவைமீது சத்தியமாக!"/>
        <aya index="4" text="உறுதியாக வேறுபடுத்திக் காட்டுபவைமீது சத்தியமாக!"/>
        <aya index="5, 6"
            text="மன்னிப்பாகவோ அல்லது எச்சரிக்கையாகவோ அறிவுரையைப் போடுகின்ற (வான)வர்கள்மீது சத்தியமாக!"/>
        <aya index="7" text="உங்களுக்கு வாக்களிப்படுவதெல்லாம் நிகழக்கூடியதே!"/>
        <aya index="8" text="நட்சத்திரங்கள் ஒளியற்றதாக்கப்படும்போது,"/>
        <aya index="9" text="வானம் பிளக்கப்படும்போது,"/>
        <aya index="10" text="மலைகள் தூள் தூளாக்கப்படும்போது,"/>
        <aya index="11"
            text="தூதர்களுக்கு நேரம் நிர்ணயிக்கப்படும்போது (உங்களுக்கு வாக்களிக்கப்பட்டது நிகழும்.)"/>
        <aya index="12" text="எந்த நாளுக்காக (இவை) பிற்படுத்தப்பட்டுள்ளன?"/>
        <aya index="13" text="தீர்ப்பு நாளுக்காக!"/>
        <aya index="14" text="தீர்ப்பு நாள் என்றால் என்னவென்று உமக்கு அறிவித்தது எது?"/>
        <aya index="15" text="பொய்யெனக் கூறுவோருக்கு அந்நாளில் கேடுதான்."/>
        <aya index="16, 17"
            text="முன்னிருந்தோரை நாம் அழித்துவிட்டுப் பின்வந்தவர்கள் அவர்களைத் தொடருமாறு செய்யவில்லையா?"/>
        <aya index="18" text="நாம் குற்றவாளிகளை இப்படித்தான் நடத்துவோம்."/>
        <aya index="19" text="பொய்யெனக் கூறுவோருக்கு அந்நாளில் கேடுதான்."/>
        <aya index="20" text="அற்ப நீரிலிருந்து உங்களை நாம் படைக்கவில்லையா?608"/>
        <aya index="21, 22"
            text="பின்னர், நிர்ணயிக்கப்பட்ட காலம் வரை பாதுகாப்பான இடத்தில் அவனை ஆக்கினோம்."/>
        <aya index="23" text="நாமே நிர்ணயித்தோம். நிர்ணயிப்போரில் நாமே சிறந்தவர்கள்."/>
        <aya index="24" text="பொய்யெனக் கூறுவோருக்கு அந்நாளில் கேடுதான்."/>
        <aya index="25" text="அரவணைக்கக் கூடியதாக நாம் பூமியை ஆக்கவில்லையா?"/>
        <aya index="26" text="உயிருடன் இருப்போரையும், மரணித்தோரையும் (அரவணைக்கிறது.)"/>
        <aya index="27"
            text="அதில் உயரமான மலைகளை ஏற்படுத்தினோம். சுவையான நீரை உங்களுக்குப் புகட்டினோம்."/>
        <aya index="28" text="பொய்யெனக் கூறுவோருக்கு அந்நாளில் கேடுதான்."/>
        <aya index="29"
            text="நீங்கள் எதைப் பொய்யெனக் கூறிக் கொண்டிருந்தீர்களோ அதை நோக்கிச் செல்லுங்கள்!"/>
        <aya index="30" text="மூன்று கிளைகளையுடைய நிழலை நோக்கிச் செல்லுங்கள்!"/>
        <aya index="31"
            text="அது நிழல் அளிக்கக்கூடியதல்ல! தீச்சுவாலையிலிருந்து காப்பாற்றவும் செய்யாது."/>
        <aya index="32" text="அது மாளிகையைப் போன்ற தீக்கங்குகளை எறிந்து கொண்டிருக்கும்."/>
        <aya index="33" text="அது மஞ்சள் நிற ஒட்டகங்களைப் போல் இருக்கும்."/>
        <aya index="34" text="பொய்யெனக் கூறுவோருக்கு அந்நாளில் கேடுதான்."/>
        <aya index="35" text="அது அவர்கள் பேச முடியாத நாளாகும்."/>
        <aya index="36" text="சாக்குப்போக்குகளைக் கூற அவர்களுக்கு அனுமதியளிக்கப்பட மாட்டாது."/>
        <aya index="37" text="பொய்யெனக் கூறுவோருக்கு அந்நாளில் கேடுதான்."/>
        <aya index="38" text="இது தீர்ப்பு நாள். உங்களையும், முன்னோரையும் ஒன்றுசேர்த்து விட்டோம்."/>
        <aya index="39"
            text="உங்களிடம் ஏதேனும் சூழ்ச்சி இருந்தால் எனக்கெதிராகச் சூழ்ச்சி செய்யுங்கள்!"/>
        <aya index="40" text="பொய்யெனக் கூறுவோருக்கு அந்நாளில் கேடுதான்."/>
        <aya index="41" text="இறையச்சமுடையோர் நிழல்களிலும், நீருற்றுகளிலும் இருப்பார்கள்."/>
        <aya index="42" text="அவர்கள் விரும்பும் பழங்கள் உள்ளன."/>
        <aya index="43"
            text="&quot;நீங்கள் செய்து கொண்டிருந்த (நற்)செயல்களின் காரணமாக மகிழ்ச்சியுடன் உண்ணுங்கள்! பருகுங்கள்&quot; (என்று கூறப்படும்.)"/>
        <aya index="44" text="நன்மை செய்வோருக்கு இவ்வாறே கூலி வழங்குவோம்."/>
        <aya index="45" text="பொய்யெனக் கூறுவோருக்கு அந்நாளில் கேடுதான்."/>
        <aya index="46"
            text="சிறிது காலம் (இவ்வுலகில்) உண்ணுங்கள்! சுகமனுபவியுங்கள்! நீங்கள் குற்றவாளிகளே!"/>
        <aya index="47" text="பொய்யெனக் கூறுவோருக்கு அந்நாளில் கேடுதான்."/>
        <aya index="48"
            text="அவர்களிடம், 'ருகூவு செய்யுங்கள்' என்று கூறப்பட்டால் அவர்கள் ருகூவு செய்ய மாட்டார்கள்."/>
        <aya index="49" text="பொய்யெனக் கூறுவோருக்கு அந்நாளில் கேடுதான்."/>
        <aya index="50" text="இதற்குப் பிறகு எந்தச் செய்தியைத்தான் அவர்கள் நம்பப் போகிறார்கள்?"/>
    </sura>
    <sura index="78" name="">
        <aya index="1" text="அவர்கள் எதைப் பற்றி வினவிக் கொள்கின்றனர்?"/>
        <aya index="2" text="அந்த மகத்தான செய்தியைப் பற்றித்தான்."/>
        <aya index="3" text="அதில்தான் அவர்கள் கருத்து வேறுபாடு கொண்டுள்ளனர்."/>
        <aya index="4" text="அவ்வாறல்ல! அவர்கள் அறிந்து கொள்வார்கள்."/>
        <aya index="5" text="பின்னரும் அவ்வாறல்ல! அவர்கள் அறிந்து கொள்வார்கள்."/>
        <aya index="6, 7" text="பூமியை விரிப்பாகவும், மலைகளை முளைகளாகவும் நாம் ஆக்கவில்லையா?"/>
        <aya index="8" text="உங்களை இணைகளாகப் படைத்தோம்."/>
        <aya index="9" text="தூக்கத்தை உங்களுக்கு ஓய்வளிப்பதாக ஆக்கினோம்."/>
        <aya index="10" text="இரவை ஆடையாக ஆக்கினோம்."/>
        <aya index="11" text="பகலை வாழ்வதற்குரிய நேரமாக ஆக்கினோம்."/>
        <aya index="12" text="உறுதியான ஏழு (வானங்)களை உங்களுக்கு மேல் ஏற்படுத்தினோம்."/>
        <aya index="13" text="ஒளிவீசும் விளக்கையும் அமைத்தோம்."/>
        <aya index="14, 15, 16"
            text="தானியத்தையும், தாவரத்தையும், அடர்ந்த தோட்டங்களையும் வெளிப்படுத்துவதற்காக மேகங்களிலிருந்து கொட்டும் மழையைப் பொழிவித்தோம்."/>
        <aya index="17" text="தீர்ப்பு நாள் என்பது நிர்ணயிக்கப்பட்ட நேரமாக உள்ளது."/>
        <aya index="18" text="ஸூர் ஊதப்படும் நாளில் நீங்கள் கூட்டம், கூட்டமாக வருவீர்கள்.609"/>
        <aya index="19" text="வானம் திறக்கப்பட்டு, அது பல வாசல்களாகி விடும்."/>
        <aya index="20" text="மலைகள் பெயர்க்கப்பட்டு அது கானல் நீராகி விடும்."/>
        <aya index="21, 22"
            text="வரம்பு மீறியோருக்குத் தங்குமிடமாக (ஆவதற்கு) நரகம் எதிர்பார்த்துக் கொண்டிருக்கிறது."/>
        <aya index="23" text="அதில் அவர்கள் நீண்ட நெடுங்காலங்களாகத் தங்கியிருப்பார்கள்."/>
        <aya index="24, 25"
            text="கொதிநீரையும், சீழையும் தவிர அங்குக் குளிர்ச்சியையோ, பானத்தையோ சுவைக்க மாட்டார்கள்."/>
        <aya index="26" text="இதுவே தகுந்த தண்டனையாகும்."/>
        <aya index="27" text="அவர்கள் (மறுமை) விசாரணையை நம்பாதவர்களாக இருந்தனர்."/>
        <aya index="28" text="நமது வசனங்களை முற்றிலும் பொய்யெனக் கூறினர்."/>
        <aya index="29" text="ஒவ்வொரு விஷயத்தையும் பதிவேட்டில் பதிவு செய்துள்ளோம்."/>
        <aya index="30"
            text="&quot;அனுபவியுங்கள்! உங்களுக்கு வேதனையைத் தவிர வேறெதையும் அதிகப்படுத்த மாட்டோம்&quot; (என்று கூறப்படும்.)"/>
        <aya index="31, 32, 33, 34"
            text="இறையச்சமுடையோருக்கு வெற்றியும், தோட்டங்களும், திராட்சைகளும், சம வயது கன்னிப் பெண்களும், (பானங்கள்) நிரம்பிய கிண்ணங்களும் உண்டு."/>
        <aya index="35" text="அங்கு அவர்கள் வீணானவற்றையோ, பொய்யையோ செவியுற மாட்டார்கள்."/>
        <aya index="36"
            text="(இது) உமது இறைவனிடமிருந்து (அவர்களின் செயல்களுக்காகக்) கணக்கிட்டு வழங்கப்படும் கூலியாகும்."/>
        <aya index="37"
            text="(அவனே) வானங்களுக்கும், பூமிக்கும், அவற்றுக்கு இடைப்பட்ட வற்றுக்கும் இறைவன்; அளவிலா அருளாளன். அவனிடம் பேசுவதற்கு யாரும் அதிகாரம் பெற மாட்டார்கள்."/>
        <aya index="38"
            text="(ஜிப்ரீல் எனும்) ரூஹும், வானவர்களும் அணிவகுத்து நிற்கும் அந்நாளில் அளவிலா அருளாளன் அனுமதியளித்து, நேர்மையாகப் பேசுபவரைத் தவிர வேறுயாரும் பேச மாட்டார்கள்."/>
        <aya index="39"
            text="அது உண்மையான நாள். எனவே யார் விரும்புகிறாரோ அவர் தமது இறைவனிடம் தங்குமிடத்தை ஏற்படுத்திக் கொள்ளட்டும்."/>
        <aya index="40"
            text="அருகிலுள்ள வேதனையைப் பற்றி உங்களை எச்சரிக்கிறோம். அந்நாளில் தனது கைகள் முற்படுத்தியதை மனிதன் காண்பான். &quot;நான் மண்ணாகவே ஆகியிருக்கக் கூடாதா?&quot; என இறைமறுப்பாளன் கூறுவான்."/>
    </sura>
    <sura index="79" name="">
        <aya index="1" text="(உயிர்களைக்) கடுமையாகப் பறிக்கின்ற (வான)வர்கள்மீது சத்தியமாக!"/>
        <aya index="2" text="இலகுவாகப் பறிப்போர்மீது சத்தியமாக!"/>
        <aya index="3" text="வேகமாக நீந்திச் செல்வோர்மீது சத்தியமாக!"/>
        <aya index="4" text="விரைவாக முந்திச் செல்வோர்மீது சத்தியமாக!"/>
        <aya index="5" text="காரியங்களை நிர்வகிப்போர்மீது சத்தியமாக!"/>
        <aya index="6" text="அந்நாளில் பேரதிர்வை ஏற்படுத்தக்கூடியது அதிர்வை ஏற்படுத்தும்."/>
        <aya index="7" text="அடுத்து வரக்கூடியது அதைத் தொடர்ந்து வரும்."/>
        <aya index="8" text="அந்நாளில் சில உள்ளங்கள் நடுங்கிக் கொண்டிருக்கும்."/>
        <aya index="9" text="அவற்றின் பார்வைகள் கீழ்நோக்கி இருக்கும்."/>
        <aya index="10, 11, 12"
            text="&quot;(உயிர்ப்பிக்கப்பட்டு) முந்தைய நிலைக்கு நாம் திருப்பப்படுவோமா? மக்கிப் போன எலும்புகளாக நாம் ஆகிவிட்டாலுமா?&quot; என அவர்கள் கேட்கின்றனர். &quot;அவ்வாறாயின் அது நஷ்டமான திரும்புதலே!&quot; என்றும் கூறுகின்றனர்."/>
        <aya index="13" text="அது ஒரேயொரு சப்தம்தான்."/>
        <aya index="14" text="உடனே அவர்கள் (உயிர்பெற்றுத்) திறந்த வெளியில் இருப்பார்கள்."/>
        <aya index="15" text="மூஸாவைப் பற்றிய செய்தி உம்மிடம் வந்ததா?"/>
        <aya index="16"
            text="அவரது இறைவன் 'துவா' எனும் தூய பள்ளத்தாக்கில் அவரை அழைத்ததை நினைவுகூர்வீராக!"/>
        <aya index="17, 18, 19"
            text="&quot;நீர் ஃபிர்அவ்னிடம் செல்வீராக! அவன் வரம்பு மீறிவிட்டான். (அவனிடம்) 'நீ தூய்மை பெற விரும்புகிறாயா? உனது இறைவனை நோக்கி உனக்கு வழிகாட்டுகிறேன். இதனால் நீ (அவனை) அஞ்சுவாய்' எனக் கூறுவீராக!&quot; (என இறைவன் கூறினான்.)"/>
        <aya index="20" text="அவனுக்கு அவர் மாபெரும் சான்றினைக் காட்டினார்."/>
        <aya index="21, 22"
            text="அவன் பொய்யெனக் கூறினான்; மாறு செய்தான். பிறகு (குழப்பம் விளைவிக்க) முயன்றவனாகப் பின்வாங்கிச் சென்றான்."/>
        <aya index="23, 24"
            text="(மக்களை) ஒன்றுதிரட்டி அழைத்து, &quot;நான்தான் உங்களின் மேலான இறைவன்&quot; என்று கூறினான்."/>
        <aya index="25" text="அவனை அல்லாஹ் மறுமை, இம்மையின் தண்டனையால் பிடித்தான்."/>
        <aya index="26" text="அஞ்சுவோருக்கு இதில் படிப்பினை உள்ளது."/>
        <aya index="27" text="உங்களைப் படைப்பது கடினமா? அல்லது வானத்தையா? அதை அவனே கட்டமைத்தான்."/>
        <aya index="28" text="அதன் முகட்டை உயர்த்தி அதை ஒழுங்குபடுத்தினான்."/>
        <aya index="29" text="அதன் இரவை இருளாக்கி, அதன் பகலை வெளிப்படுத்தினான்."/>
        <aya index="30" text="பூமியை அதன்பின்னர் விரித்தான்."/>
        <aya index="31, 32"
            text="அதிலிருந்து அதன் தண்ணீரையும், மேய்ச்சல் புல்வெளிகளையும் வெளிப்படுத்தினான். அதில் மலைகளை உறுதியாக்கி வைத்தான்."/>
        <aya index="33"
            text="உங்களுக்கும், உங்கள் கால்நடைகளுக்கும் பயனளிப்பதற்காக (இவ்வாறு செய்தான்.)"/>
        <aya index="34, 35"
            text="மிகப் பெரும் ஆபத்து ஏற்படும்போது, தன் செயல்களைப் பற்றி அந்நாளில் மனிதன் நினைத்துப் பார்ப்பான்."/>
        <aya index="36" text="பார்ப்பவர்களுக்கு நரகம் வெளிப்படுத்தப்படும்."/>
        <aya index="37, 38" text="யார் வரம்பு மீறி, இவ்வுலக வாழ்வைத் தேர்ந்தெடுத்துக் கொண்டானோ,"/>
        <aya index="39" text="அவனுக்கு நரகமே தங்குமிடமாகும்."/>
        <aya index="40, 41"
            text="தமது இறைவனுக்கு முன் நிற்கவேண்டும் என்று அஞ்சி, சுய விருப்பத்தை விட்டும் தன்னைக் கட்டுப்படுத்திக் கொண்டவருக்கு சொர்க்கமே தங்குமிடமாகும்."/>
        <aya index="42"
            text="&quot;அது எப்போது நிகழும்?&quot; என மறுமை நாளைப் பற்றி உம்மிடம் கேட்கின்றனர்.610"/>
        <aya index="43" text="அதைப் பற்றிக் கூறுவதற்கு உமக்கு என்ன (ஞானம்) இருக்கிறது?"/>
        <aya index="44" text="உமது இறைவனிடமே அதன் முடிவு இருக்கிறது."/>
        <aya index="45" text="அதனை அஞ்சுவோருக்கு நீர் எச்சரிக்கை செய்பவர்தான்."/>
        <aya index="46"
            text="அவர்கள் அதைக் காணும் நாளில், ஒரு மாலை நேரமோ அல்லது அதன் காலை நேரமோ தவிர (இவ்வுலகில்) தங்கியிருக்கவில்லை என்பது போல் நினைப்பார்கள்."/>
    </sura>
    <sura index="80" name="">
        <aya index="1, 2"
            text="பார்வையற்ற ஒருவர் தன்னிடம் வந்ததற்காக (நபியாகிய) இவர் கடுகடுத்தார்; புறக்கணித்தார்.611"/>
        <aya index="3, 4"
            text="'அவர் தூய்மையடையலாம்; அல்லது (உம்மிடமிருந்து) நற்போதனையைப் பெற்று, அந்த நற்போதனை அவருக்குப் பயனளிக்கலாம்' என்பதைப் பற்றி (நபியே) உமக்கு எது அறிவிக்கும்?"/>
        <aya index="5, 6"
            text="யார் (உமது அறிவுரையைத்) தேவையற்றதாகக் கருதுகிறாரோ அவரிடம் நீர் கவனம் செலுத்துகிறீர்!"/>
        <aya index="7" text="அவர் தூய்மையடையா விட்டால் உம்மீது குற்றமில்லை."/>
        <aya index="8, 9, 10"
            text="(அல்லாஹ்வை) அஞ்சியவராக உம்மிடம் விரைந்து வந்தவரை நீர் கண்டுகொள்ளவில்லை."/>
        <aya index="11" text="அவ்வாறல்ல! இது ஓர் அறிவுரையாகும்."/>
        <aya index="12" text="யார் விரும்புகிறாரோ அவர் இதைச் சிந்திப்பார்."/>
        <aya index="13, 14" text="(இது) கண்ணியமிக்க, உயர்வான, தூய ஏடுகளில் இருக்கிறது."/>
        <aya index="15, 16"
            text="(அவை வானவர்கள் எனும்) சங்கைக்குரிய நல்லோர்களாகிய எழுத்தர்களின் கைகளில் உள்ளன.612"/>
        <aya index="17"
            text="மனிதன் சபிக்கப்பட்டு விட்டான். அவன் எவ்வளவு நன்றி கெட்டவனாக இருக்கிறான்?"/>
        <aya index="18, 19"
            text="அவனை எதிலிருந்து (அல்லாஹ்) படைத்தான் (என்பதைச் சிந்தித்தானா)? விந்துத் துளியிலிருந்து அவனைப் படைத்தான். பின்னர் அவனைச் சரியாக அமைத்தான்."/>
        <aya index="20" text="பின்னர் அவனுக்குப் பாதையை எளிதாக்கினான்."/>
        <aya index="21" text="பின்னர் அவனை மரணிக்கச் செய்து, அவனை மண்ணறையில் கொண்டு சேர்த்தான்."/>
        <aya index="22" text="பின்னர் அவன் நாடும்போது அவனை (உயிர்ப்பித்து) எழுப்புவான்."/>
        <aya index="23" text="எனினும், அல்லாஹ் ஏவியவற்றை அவன் நிறைவேற்றவில்லை."/>
        <aya index="24" text="தனது உணவைப் பற்றி மனிதன் சிந்திக்கட்டும்."/>
        <aya index="25" text="நாமே மழையை நன்கு பொழியச் செய்தோம்."/>
        <aya index="26" text="பின்னர் பூமியை நன்றாகப் பிளந்தோம்."/>
        <aya index="27, 28, 29, 30, 31, 32"
            text="உங்களுக்கும், உங்கள் கால்நடைகளுக்கும் பயனளிப்பதற்காக அதில் தானியத்தையும், திராட்சையையும், காய்கறிகளையும், ஆலிவ், பேரீச்சை மரங்களையும், அடர்ந்த தோட்டங்களையும், பழத்தையும், புற்பூண்டையும் முளைக்கச் செய்தோம்."/>
        <aya index="33, 34, 35, 36"
            text="அந்நாளில் பெரும் சப்தம் ஏற்படும்போது, தனது சகோதரனையும், தாயையும், தந்தையையும், மனைவியையும், பிள்ளைகளையும் விட்டு மனிதன் வெருண்டோடுவான்."/>
        <aya index="37"
            text="அந்நாளில் ஒவ்வொரு மனிதனுக்கும், (பிறரைக் கவனிக்காமல்) தன்னைப் பற்றியே கவனம் செலுத்தும் ஒரு நிலைதான் இருக்கும்.613"/>
        <aya index="38, 39"
            text="அந்நாளில் சில முகங்கள் ஒளிமயமாக இருக்கும்; மகிழ்ந்து சிரித்துக் கொண்டிருக்கும்."/>
        <aya index="40, 41"
            text="அந்நாளில் வேறுசில முகங்களின்மீது புழுதி படிந்திருக்கும். அவற்றை இருள் சூழ்ந்திருக்கும்."/>
        <aya index="42" text="அவர்களே இறைமறுப்பாளர்கள்; பாவிகள்."/>
    </sura>
    <sura index="81" name="">
        <aya index="1" text="சூரியன் சுருட்டப்படும்போது,614"/>
        <aya index="2" text="நட்சத்திரங்கள் உதிர்ந்து விழும்போது,"/>
        <aya index="3" text="மலைகள் பெயர்த்தெடுக்கப்படும்போது,"/>
        <aya index="4" text="நிறைமாத சினை ஒட்டகங்கள் கவனிப்பாரற்றுக் கைவிடப்படும்போது,"/>
        <aya index="5" text="வனவிலங்குகள் ஒன்று திரட்டப்படும்போது,"/>
        <aya index="6" text="கடல்கள் பற்ற வைக்கப்படும்போது,"/>
        <aya index="7" text="உயிர்கள் இணைக்கப்படும்போது,"/>
        <aya index="8, 9"
            text="உயிருடன் புதைக்கப்பட்ட பெண்குழந்தையிடம், என்ன குற்றத்திற்காக அவள் கொல்லப்பட்டாள் என விசாரிக்கப்படும்போது,"/>
        <aya index="10" text="பதிவேடுகள் விரிக்கப்படும்போது,"/>
        <aya index="11" text="வானம் அகற்றப்படும்போது,"/>
        <aya index="12" text="நரகம், தீ மூட்டப்படும்போது,"/>
        <aya index="13" text="சொர்க்கம், அருகில் கொண்டு வரப்படும்போது,"/>
        <aya index="14" text="ஒவ்வொருவனும், தான் கொண்டு வந்திருப்பதை அறிந்துகொள்வான்."/>
        <aya index="15, 16"
            text="தொடர்ந்து ஓடி மறைகின்ற, (மீண்டும்) உதிக்கின்ற நட்சத்திரங்கள் மீது சத்தியம் செய்கிறேன்.615"/>
        <aya index="17" text="பின்னோக்கிச் செல்லும்போதுள்ள இரவின்மீது சத்தியமாக!"/>
        <aya index="18" text="விடியும்போதுள்ள காலை நேரத்தின்மீதும் சத்தியமாக!"/>
        <aya index="19" text="இது கண்ணியமிக்க (ஜிப்ரீல் எனும்) தூதரின் கூற்றாகும்."/>
        <aya index="20" text="அவர் வலிமையுடையவர்; அர்ஷுக்குரியவனிடம் மதிப்பு மிக்கவர்."/>
        <aya index="21" text="அங்கு (வானவர்களால்) கீழ்ப்படியப்படுபவர்; நம்பிக்கைக்குரியவர்."/>
        <aya index="22" text="உங்கள் தோழர் பைத்தியக்காரர் அல்ல!"/>
        <aya index="23" text="(நபியாகிய) இவர், (ஜிப்ரீலான) அவரைத் தெளிவான அடிவானத்தில் கண்டார்."/>
        <aya index="24" text="(நபியாகிய) இவர் மறைவான விஷயத்தில் கஞ்சத்தனம் செய்பவரல்ல."/>
        <aya index="25" text="இது, விரட்டப்பட்ட ஷைத்தானின் கூற்றுமல்ல!"/>
        <aya index="26" text="நீங்கள் எங்கே செல்கிறீர்கள்?"/>
        <aya index="27, 28"
            text="உங்களில் நேர்வழியில் செல்ல விரும்பும் அகிலத்தாருக்கு இது அறிவுரையாகும்."/>
        <aya index="29"
            text="அகிலங்களின் இறைவனாகிய அல்லாஹ் நாடினாலே தவிர நீங்கள் (எதையும்) நாட மாட்டீர்கள்."/>
    </sura>
    <sura index="82" name="">
        <aya index="1" text="வானம் பிளந்து விடும்போது, 616"/>
        <aya index="2" text="நட்சத்திரங்கள் உதிர்ந்து விழும்போது,"/>
        <aya index="3" text="கடல்கள் பொங்க வைக்கப்படும்போது,"/>
        <aya index="4" text="மண்ணறைகள் திறக்கப்படும்போது,"/>
        <aya index="5"
            text="ஒவ்வொருவரும் தாம் முற்படுத்தியதையும், பிற்படுத்தியதையும் அறிந்து கொள்வர்."/>
        <aya index="6" text="மனிதனே! கண்ணியமிக்க உனது இறைவனைப் பற்றி உன்னை ஏமாற்றியது எது?"/>
        <aya index="7" text="அவனே உன்னைப் படைத்து, ஒழுங்குபடுத்திச் சீராக அமைத்தான்."/>
        <aya index="8" text="அவன் விரும்பிய தோற்றத்தில் உன்னை வடிவமைத்தான்."/>
        <aya index="9" text="எனினும், தீர்ப்பு நாளை நீங்கள் பொய்யெனக் கூறுகிறீர்கள்."/>
        <aya index="10, 11"
            text="உங்கள்மீது கண்காணிப்பாளர்கள் உள்ளனர். (அவர்கள்) கண்ணியத்திற்குரியவர்கள்; எழுத்தர்கள்.617"/>
        <aya index="12" text="நீங்கள் செய்வதை அவர்கள் அறிகின்றனர்."/>
        <aya index="13" text="நல்லவர்கள் இன்பத்தில் இருப்பார்கள்."/>
        <aya index="14" text="தீயவர்கள் நரகத்தில் இருப்பார்கள்."/>
        <aya index="15" text="தீர்ப்புநாளில் அதில் நுழைவார்கள்."/>
        <aya index="16" text="அதிலிருந்து அவர்கள் மறைந்துவிட முடியாது."/>
        <aya index="17" text="தீர்ப்பு நாள் என்றால் என்னவென்று உமக்கு எது அறிவிக்கும்?"/>
        <aya index="18" text="பின்னரும், தீர்ப்பு நாள் என்றால் என்னவென்று உமக்கு எது அறிவிக்கும்?"/>
        <aya index="19"
            text="அந்நாளில் ஒருவர், மற்றவருக்கு எதையும் செய்வதற்குச் சக்தி பெற மாட்டார்கள். அந்நாளில் அதிகாரம் அல்லாஹ்வுக்கே உரியது.618"/>
    </sura>
    <sura index="83" name="">
        <aya index="1" text="(அளவு, நிறுவையில்) குறைவு செய்வோருக்குக் கேடுதான்.619"/>
        <aya index="2" text="அவர்கள் மக்களிடமிருந்து அளந்து வாங்கும்போது நிறைவாக வாங்குகின்றனர்."/>
        <aya index="3"
            text="ஆனால் அவர்களுக்கு அளந்தோ அல்லது நிறுத்தோ கொடுக்கும் போது குறைக்கின்றனர்."/>
        <aya index="4, 5"
            text="மாபெரும் ஒரு நாளில் அவர்கள் (உயிர்ப்பித்து) எழுப்பப்படுவார்கள் என்பதை நினைத்துப் பார்க்க வேண்டாமா?"/>
        <aya index="6" text="அந்நாளில் மக்கள், அகிலங்களின் இறைவன் முன்னிலையில் நிற்பார்கள்.620"/>
        <aya index="7" text="உண்மையில், தீயவர்களின் பதிவேடு ஸிஜ்ஜீனில் உள்ளது.621"/>
        <aya index="8" text="'ஸிஜ்ஜீன்' என்றால் என்னவென்று உமக்கு அறிவித்தது எது?"/>
        <aya index="9" text="(அது) எழுதப்பட்ட பதிவேடு!"/>
        <aya index="10" text="பொய்யெனக் கூறுவோருக்கு அந்நாளில் கேடுதான்!"/>
        <aya index="11" text="தீர்ப்பு நாளை அவர்கள் பொய்யெனக் கூறினர்."/>
        <aya index="12"
            text="பாவம் செய்து, வரம்பு மீறும் ஒவ்வொருவனையும் தவிர வேறெவரும் அதைப் பொய்யெனக் கூறமாட்டார்கள்."/>
        <aya index="13"
            text="அவனுக்கு நமது வசனங்கள் எடுத்துரைக்கப்படும்போது, &quot;முன்னோரின் கட்டுக் கதைகள்&quot; என அவன் கூறினான்."/>
        <aya index="14"
            text="அவ்வாறல்ல! அவர்கள் செய்து கொண்டிருந்தவை அவர்களின் உள்ளங்களில் கறையாகப் படிந்து விட்டன.622"/>
        <aya index="15"
            text="உண்மையில், அந்நாளில் அவர்கள் தமது இறைவனை விட்டும் திரையிடப்படுவார்கள்."/>
        <aya index="16" text="பின்னர் அவர்கள் நரகத்தில் நுழைவார்கள்."/>
        <aya index="17"
            text="பின்னர் &quot;நீங்கள் எதைப் பொய்யெனக் கூறிக் கொண்டிருந்தீர்களோ அது இதுதான்&quot; என்று கூறப்படும்."/>
        <aya index="18" text="உண்மையில், நல்லவர்களின் பதிவேடு 'இல்லிய்யூனில்' உள்ளது."/>
        <aya index="19" text="'இல்லிய்யூன்' என்றால் என்னவென்று உமக்கு அறிவித்தது எது?"/>
        <aya index="20" text="(அது) எழுதப்பட்ட பதிவேடு!"/>
        <aya index="21" text="நெருக்கமான (வான)வர்கள் அதைக் காண்கின்றனர்."/>
        <aya index="22" text="நல்லவர்கள் இன்பத்தில் இருப்பார்கள்."/>
        <aya index="23" text="கட்டில்களின் மீதிருந்து பார்த்துக் கொண்டிருப்பார்கள்."/>
        <aya index="24" text="அவர்களுடைய முகங்களில் இன்பத்தின் பொலிவை அறிந்து கொள்வீர்."/>
        <aya index="25" text="முத்திரையிடப்பட்ட தூய மதுரசம் அவர்களுக்குப் புகட்டப்படும்."/>
        <aya index="26" text="அதன் முத்திரை கஸ்தூரியாகும். ஆசைப்படுவோர் இதற்கு ஆசைப்படட்டும்."/>
        <aya index="27" text="அதன் கலவை 'தஸ்னீம்' ஆகும்."/>
        <aya index="28"
            text="(அது) ஓர் நீரூற்று. அதிலிருந்து (இறைவனுக்கு) நெருக்கமானோர் அருந்துவார்கள்."/>
        <aya index="29"
            text="குற்றம் செய்தவர்கள், இறைநம்பிக்கை கொண்டோரை (இவ்வுலகில்) கேலி செய்வோராக இருந்தனர்."/>
        <aya index="30"
            text="அவர்களைக் கடந்து செல்லும்போது ஒருவருக்கொருவர் கண் ஜாடை செய்து கொண்டிருந்தனர்."/>
        <aya index="31"
            text="தமது குடும்பத்தாரிடம் திரும்பும்போது மகிழ்ச்சியடைந்தவர்களாகத் திரும்பிச் சென்றனர்."/>
        <aya index="32, 33"
            text="(இறைநம்பிக்கை கொண்ட) அவர்களைக் காணும்போது &quot;இவர்களே வழிகேடர்கள்&quot; எனக் கூறினர். அவர்கள்மீது, இவர்கள் கண்காணிப்பாளர்களாக அனுப்பப்படவில்லை."/>
        <aya index="34"
            text="ஆனால், இறைநம்பிக்கை கொண்டோர் அந்நாளில் இறை மறுப்பாளர்களைக் கேலி செய்வார்கள்."/>
        <aya index="35" text="கட்டில்களின் மீதிருந்து பார்த்துக் கொண்டிருப்பார்கள்."/>
        <aya index="36"
            text="&quot;இறைமறுப்பாளர்களுக்கு­­ அவர்கள் செய்து கொண்டிருந்த செயல்களுக்கான கூலி கொடுக்கப்பட்டதா?&quot; (எனக் கேட்கப்படும்.)"/>
    </sura>
    <sura index="84" name="">
        <aya index="1" text="வானம் பிளந்து விடும்போது, 623"/>
        <aya index="2"
            text="தனக்கு விதியாக்கப்பட்டவாறு, அது தனது இறைவனின் ஆணைக்குச் செவிசாய்க்கும்போது,"/>
        <aya index="3, 4"
            text="பூமி விரிக்கப்படும்போது, தன்னுள் இருப்பவற்றையெல்லாம் எறிந்துவிட்டு, அது காலியாகி விடும்போது.624"/>
        <aya index="5"
            text="தனக்கு விதியாக்கப்பட்டவாறு, அது தனது இறைவனின் ஆணைக்குச் செவிசாய்க்கும்போது, (மனிதன் அறிந்து கொள்வான்.)"/>
        <aya index="6"
            text="மனிதனே! உனது இறைவனை அடையும்வரை நீ விடாமுயற்சி செய்கிறாய். எனவே, அவனை நீ சந்திப்பாய்."/>
        <aya index="7, 8"
            text="யாருடைய ஏடு அவரது வலதுகரத்தில் வழங்கப்படுகிறதோ, அவர் மிக எளிய முறையில் விசாரணை செய்யப்படுவார்.625"/>
        <aya index="9" text="அவர் மகிழ்ச்சியுடன் தனது குடும்பத்தாரிடம் திரும்பிச் செல்வார்."/>
        <aya index="10, 11"
            text="யாருடைய ஏடு அவனது முதுகுக்குப் பின்புறமாக வழங்கப்படுகிறதோ, அவன் அழிவை வேண்டுவான்."/>
        <aya index="12" text="அவன் கொழுந்து விட்டெரியும் நரகத்தில் நுழைவான்."/>
        <aya index="13" text="அவன், தனது குடும்பத்தாருடன் (உலகில்) மகிழ்ச்சியாக இருந்தான்."/>
        <aya index="14"
            text="(இறைவனிடம்) அவன் திரும்பிச் செல்லப் போவதில்லை என்று எண்ணிக் கொண்டான்."/>
        <aya index="15" text="அவ்வாறல்ல! அவனுடைய இறைவன், அவனைப் பார்ப்பவனாக இருந்தான்."/>
        <aya index="16, 17, 18"
            text="செவ்வானத்தின்மீதும், இரவின்மீதும், அது சேர்த்துக் கொண்டிருப்பவற்றின்மீதும், முழுமையாகும்போதுள்ள சந்திரன்மீதும் சத்தியம் செய்கிறேன்."/>
        <aya index="19"
            text="நீங்கள் (வாழ்வின்) ஒரு நிலையிலிருந்து மற்றொரு நிலைக்குக் கடந்து செல்கிறீர்கள்."/>
        <aya index="20, 21"
            text="இறைநம்பிக்கை கொள்ளாமல் இருக்கிறார்களே! அவர்களுக்கு என்ன நேர்ந்தது? அவர்களிடம் குர்ஆன் ஓதிக் காட்டப்பட்டால் அவர்கள் ஸஜ்தா செய்வதில்லை.626"/>
        <aya index="22" text="மாறாக, இறைமறுப்பாளர்கள் பொய்யெனக் கூறுகின்றனர்."/>
        <aya index="23" text="அவர்கள் மறைத்து வைத்திருப்பவற்றை அல்லாஹ் நன்கறிவான்."/>
        <aya index="24"
            text="எனவே, அவர்களுக்குத் துன்புறுத்தும் வேதனை உண்டு என நற்செய்தி கூறுவீராக!"/>
        <aya index="25"
            text="எனினும், இறைநம்பிக்கை கொண்டு, நல்லறங்கள் செய்வோருக்கு முடிவுறாத கூலி உண்டு!"/>
    </sura>
    <sura index="85" name="">
        <aya index="1" text="நட்சத்திரங்களைக் கொண்ட வானத்தின்மீது சத்தியமாக!627"/>
        <aya index="2" text="வாக்களிக்கப்பட்ட அந்த நாளின்மீது சத்தியமாக!"/>
        <aya index="3" text="சாட்சியாளரின்மீதும், சாட்சி கூறப்படுபவரின்மீதும் சத்தியமாக!"/>
        <aya index="4, 5"
            text="எரிபொருட்களைக் கொண்ட நெருப்புக் குண்டங்களை உடையோர் சபிக்கப்பட்டனர்."/>
        <aya index="6" text="அப்போது அவர்கள் அதன் அருகில் இருந்தனர்."/>
        <aya index="7"
            text="அவர்கள் இறைநம்பிக்கையாளர்களை என்ன செய்தார்கள் என்பதற்கு அவர்களே சாட்சிகளாவர்."/>
        <aya index="8"
            text="மிகைத்தவனும், புகழுக்குரியவனுமாகிய அல்லாஹ்வின்மீது நம்பிக்கை கொண்டார்கள் என்பதற்காகவே அவர்களைப் பழிவாங்கினார்கள்."/>
        <aya index="9"
            text="வானங்கள், பூமியின் ஆட்சி அவனுக்கே உரியதாகும். ஒவ்வொரு பொருளின்மீதும் அல்லாஹ் சாட்சியாளனாக இருக்கிறான்."/>
        <aya index="10"
            text="இறைநம்பிக்கை கொண்ட ஆண்களையும், பெண்களையும் துன்புறுத்திப் பின்னர் பாவ மன்னிப்புத் தேடாமல் இருப்போருக்கு நரக வேதனை உண்டு. மேலும் அவர்களுக்கு எரிக்கும் வேதனையும் உண்டு!"/>
        <aya index="11"
            text="இறைநம்பிக்கை கொண்டு, நற்செயல்கள் செய்தோருக்குச் சொர்க்கங்கள் உள்ளன. அவற்றின் கீழ் ஆறுகள் ஓடும். அதுவே மாபெரும் வெற்றியாகும்."/>
        <aya index="12" text="உமது இறைவனின் பிடி மிகவும் கடுமையானது."/>
        <aya index="13" text="அவனே படைப்பை ஆரம்பித்து, (அது அழிந்த) பின்னர் மீண்டும் படைக்கிறான்."/>
        <aya index="14" text="அவன் மன்னிப்புமிக்கவன்; பேரன்பு கொண்டவன்."/>
        <aya index="15" text="அர்ஷுக்குரியவன்; மகிமை மிக்கவன்."/>
        <aya index="16" text="தான் நாடியவற்றைச் செய்பவன்."/>
        <aya index="17, 18"
            text="உம்மிடம் ஃபிர்அவ்ன், ஸமூது ஆகிய படைகளைப் பற்றிய செய்தி வந்ததா?"/>
        <aya index="19" text="எனினும் இறைமறுப்பாளர்கள் பொய்யெனக் கூறுவதிலேயே இருக்கின்றனர்."/>
        <aya index="20" text="அல்லாஹ்வோ அவர்களுக்கு அப்பாலிருந்து சூழ்ந்தறிகிறான்."/>
        <aya index="21, 22"
            text="மேலும், இது பாதுகாக்கப்பட்ட பதிவேட்டிலுள்ள மகத்துவமிக்க குர்ஆனாகும்."/>
    </sura>
    <sura index="86" name="">
        <aya index="1" text="வானத்தின்மீது சத்தியமாக! 'தாரிக்' மீதும் சத்தியமாக! 627"/>
        <aya index="2" text="'தாரிக்' என்றால் என்னவென்று உமக்கு அறிவித்தது எது?"/>
        <aya index="3" text="அது மின்னும் நட்சத்திரமாகும்."/>
        <aya index="4" text="ஒவ்வொருவருக்கும் அவர்மீது ஒரு கண்காணிப்பாளர் இல்லாமல் இல்லை."/>
        <aya index="5, 6"
            text="மனிதன் எதிலிருந்து படைக்கப்பட்டான் என்பதை அவன் கவனிக்கட்டும். பாய்ந்து வெளியேறும் நீரிலிருந்து படைக்கப்பட்டான்."/>
        <aya index="7"
            text="முதுகந்தண்டிற்கும், முன்பகுதிக்கும் இடையிலிருந்து அது வெளிப்படுகிறது."/>
        <aya index="8, 9"
            text="இரகசியங்கள் வெளிப்படுத்தப்படும் அந்நாளில் இவனை (உயிர்ப்பித்து) மீட்டுக் கொண்டு வருவதற்கும் அ(ந்த இறை)வன் ஆற்றலுடையவன்.628"/>
        <aya index="10"
            text="மனிதனுக்கு எந்தச் சக்தியும் இருக்காது. உதவியாளரும் இருக்க மாட்டார்கள்."/>
        <aya index="11" text="திருப்பிக் கொடுக்கும் தன்மையுடைய வானத்தின்மீது சத்தியமாக!"/>
        <aya index="12" text="பிளந்துவிடும் தன்மையுடைய பூமியின்மீது சத்தியமாக!"/>
        <aya index="13, 14" text="இது தெளிவுபடுத்தும் சொல்லாகும். இது கேலிப் பொருளல்ல!"/>
        <aya index="15" text="அவர்கள் பெரும் சூழ்ச்சி செய்கிறார்கள்."/>
        <aya index="16" text="நானும் பெரும் சூழ்ச்சி செய்கிறேன்."/>
        <aya index="17"
            text="எனவே, இறைமறுப்பாளர்களுக்கு அவகாசமளிப்பீராக! சிறிது அவகாசம் அளிப்பீராக!"/>
    </sura>
    <sura index="87" name="">
        <aya index="1" text="மிக உயர்ந்தவனாகிய உமது இறைவனின் பெயரைப் போற்றுவீராக!630"/>
        <aya index="2" text="அவனே படைத்து, ஒழுங்குபடுத்தினான்"/>
        <aya index="3" text="அவனே சரியாக அமைத்து, நேர்வழி காட்டினான்."/>
        <aya index="4" text="அவனே மேய்ச்சலுக்கான புல்வெளியை வெளிப்படுத்தினான்."/>
        <aya index="5" text="பின்னர் அதைக் காய்ந்த சருகுகளாக்கினான்."/>
        <aya index="6" text="(நபியே!) நாம் உம்மை ஓதச் செய்வோம். நீர் மறக்க மாட்டீர்."/>
        <aya index="7"
            text="அல்லாஹ் நாடியதைத் தவிர! அவனே வெளிப்படையானவற்றையும், மறைந்திருப்பவற்றையும் அறிகிறான்."/>
        <aya index="8" text="(நபியே!) உமக்கு எளிதானதை நோக்கி வழிகாட்டுவோம்."/>
        <aya index="9" text="அறிவுரை பயனளிக்குமாயின் நீர் அறிவுரை கூறுவீராக!"/>
        <aya index="10" text="யார் (இறைவனை) அஞ்சுகிறாரோ அவர் அறிவுரையை ஏற்பார்."/>
        <aya index="11" text="பாக்கியமிழந்தவன் அதைவிட்டு விலகிக் கொள்வான்."/>
        <aya index="12" text="அவன் பெரும் நெருப்பில் நுழைவான்."/>
        <aya index="13" text="பின்னர் அதில் மரணிக்கவும் மாட்டான்; வாழவும் மாட்டான்.631"/>
        <aya index="14" text="தூய்மையாக நடப்பவர் வெற்றி பெற்று விட்டார்."/>
        <aya index="15" text="அவர் தமது இறைவனின் பெயரை நினைவுகூர்ந்து, தொழுதார்."/>
        <aya index="16" text="எனினும், நீங்கள் இவ்வுலக வாழ்வையே தேர்ந்தெடுக்கிறீர்கள்."/>
        <aya index="17" text="மறுமைதான் மேலானதும், நிலையானதுமாகும்."/>
        <aya index="18, 19"
            text="இது, முந்தைய வேதங்களாகிய இப்ராஹீம், மூஸா ஆகியோரின் வேதங்களில் உள்ளது."/>
    </sura>
    <sura index="88" name="">
        <aya index="1" text="சூழ்ந்து கொள்ளக் கூடியதைப் பற்றிய செய்தி உம்மிடம் வந்ததா? 632"/>
        <aya index="2, 3"
            text="அந்நாளில் சில முகங்கள் (இழிவால்) பணிந்திருக்கும். (அவை தவறான வழியில்) செயல்பட்டவை; (அதில்) களைத்துப் போனவை."/>
        <aya index="4" text="அவை கொழுந்து விட்டெரியும் நெருப்பில் நுழையும்."/>
        <aya index="5" text="(அவற்றுக்குக்) கொதிக்கும் நீரூற்றிலிருந்து புகட்டப்படும்."/>
        <aya index="6" text="அவர்களுக்கு முட்செடியைத் தவிர எந்த உணவும் கிடையாது."/>
        <aya index="7" text="அது கொழுக்க வைக்காது; பசியையும் தீர்க்காது."/>
        <aya index="8" text="அந்நாளில் சில முகங்கள் செழிப்பாக இருக்கும்."/>
        <aya index="9" text="தமது செயல்கள் குறித்துத் திருப்தியுடன் இருக்கும்."/>
        <aya index="10" text="(அவை) உயர்ந்த சொர்க்கத்தில் இருக்கும்."/>
        <aya index="11" text="அங்கு வீணானவற்றைச் செவியுறாது."/>
        <aya index="12" text="ஓடிக்கொண்டிருக்கும் நீரூற்று அங்குள்ளது."/>
        <aya index="13, 14, 15, 16"
            text="உயர்ந்த கட்டில்களும், (அடுக்கி) வைக்கப்பட்ட குவளைகளும், வரிசையாக வைக்கப்பட்ட தலையணைகளும், விரிக்கப்பட்ட கம்பளங்களும் அங்கு உண்டு."/>
        <aya index="17, 18, 19, 20"
            text="ஒட்டகம் எவ்வாறு படைக்கப்பட்டுள்ளது என்பதையும், வானம் எவ்வாறு உயர்த்தப்பட்டுள்ளது என்பதையும், மலைகள் எவ்வாறு ஊன்றப்பட்டுள்ளன என்பதையும், பூமி எவ்வாறு விரிக்கப்பட்டுள்ளது என்பதையும் அவர்கள் சிந்திக்க வேண்டாமா?"/>
        <aya index="21" text="(நபியே!) அறிவுரை கூறுவீராக! நீர் அறிவுரை கூறுபவர்தான்.633"/>
        <aya index="22" text="நீர் அவர்கள்மீது பொறுப்பாக்கப்பட்டவர் அல்ல."/>
        <aya index="23, 24"
            text="எனினும் யார் புறக்கணித்து, மறுக்கிறாரோ அவரை மிகப் பெரும் வேதனையால் அல்லாஹ் தண்டிப்பான்."/>
        <aya index="25" text="நம்மிடமே அவர்களின் மீளுதல் உள்ளது."/>
        <aya index="26" text="பின்னர் அவர்களை விசாரிப்பதும் நமது பொறுப்பாகும்."/>
    </sura>
    <sura index="89" name="">
        <aya index="1" text="அதிகாலையின்மீது சத்தியமாக!"/>
        <aya index="2" text="பத்து இரவுகளின்மீது சத்தியமாக!634"/>
        <aya index="3" text="இரட்டையின்மீதும், ஒற்றையின்மீதும் சத்தியமாக!"/>
        <aya index="4" text="செல்லும்போதுள்ள இரவின்மீது சத்தியமாக!"/>
        <aya index="5" text="இதில் அறிவுடையவருக்குச் சத்தியம் இருக்கின்றதல்லவா?"/>
        <aya index="6, 7"
            text="தூண்களையுடைய 'இரம்' எனப்படும் ஆது சமுதாயத்தை உமது இறைவன் எவ்வாறு ஆக்கிவிட்டான் என்பதை நீர் சிந்திக்கவில்லையா?"/>
        <aya index="8" text="அவர்களைப் போலொரு சமுதாயம் எந்த ஊரிலும் படைக்கப்படவில்லை."/>
        <aya index="9" text="பள்ளத்தாக்கில் பாறைகளைக் குடைந்(து வசித்)த ஸமூது சமுதாயத்தையும்,"/>
        <aya index="10"
            text="பெரும் படைகளைக் கொண்டிருந்த ஃபிர்அவ்னையும் (என்ன செய்தான் எனச் சிந்திக்கவில்லையா?)"/>
        <aya index="11" text="அவர்கள் (தமது) ஊர்களில் வரம்பு மீறினர்."/>
        <aya index="12" text="அங்கு அதிகளவு குழப்பம் விளைவித்தனர்."/>
        <aya index="13" text="எனவே உமது இறைவன் அவர்களுக்கு எதிராக வேதனையின் சாட்டையைப் போட்டான்."/>
        <aya index="14" text="உமது இறைவன் கண்காணித்துக் கொண்டிருக்கிறான்."/>
        <aya index="15"
            text="மனிதனை, அவனது இறைவன் கண்ணியப்படுத்தி, அவனுக்கு அருள்புரிந்துச் சோதிக்கும்போது, &quot;எனது இறைவன் என்னைக் கண்ணியப்படுத்தி விட்டான்&quot; என்று கூறுகிறான்."/>
        <aya index="16"
            text="ஆனால், அவனுக்கு வாழ்வாதாரத்தைக் குறைவாகக் கொடுத்து இறைவன் சோதிக்கும்போது, &quot;என் இறைவன் என்னை இழிவுபடுத்தி விட்டான்&quot; என்று கூறுகிறான்."/>
        <aya index="17" text="அவ்வாறல்ல! நீங்கள் அநாதையைக் கண்ணியப்படுத்துவதில்லை.635"/>
        <aya index="18" text="நீங்கள் ஏழைகளுக்கு உணவளிக்குமாறு தூண்டுவதுமில்லை.636"/>
        <aya index="19" text="(பிறருடைய) வாரிசுச் சொத்துக்களையும் சேர்த்து உண்கிறீர்கள்"/>
        <aya index="20" text="அளவு கடந்து செல்வத்தை நேசிக்கிறீர்கள்."/>
        <aya index="21" text="ஆனால், பூமி தூள் தூளாக ஆக்கப்படும்போது,"/>
        <aya index="22" text="உமது இறைவனும், அணியணியாக வானவர்களும் வரும்போது,"/>
        <aya index="23"
            text="அன்று நரகம் கொண்டுவரப்படும். அன்றுதான் மனிதன் படிப்பினை பெறுவான். அந்தப் படிப்பினை அவனுக்கு எங்கே பயனளிக்கப் போகிறது?637"/>
        <aya index="24"
            text="&quot;எனது (இந்த) வாழ்வுக்காக நான் (நற்செயல்களை) முற்படுத்தியிருக்க வேண்டுமே!&quot; எனக் கூறுவான்."/>
        <aya index="25" text="அன்று இறைவன் வேதனை செய்வதுபோல் எவராலும் வேதனை செய்ய முடியாது."/>
        <aya index="26" text="அவன் இறுக்கிக் கட்டுவதைப் போல் யாராலும் கட்ட முடியாது."/>
        <aya index="27, 28, 29, 30"
            text="&quot;நிம்மதியடைந்த ஆன்மாவே! திருப்தியுடனும், பொருந்திக் கொள்ளப்பட்ட நிலையிலும் உன் இறைவனிடம் திரும்புவாயாக! என் அடியார்களுடன் இணைந்து கொள்வாயாக! எனது சொர்க்கத்தில் நுழைவாயாக!&quot; (என இறைவன் கூறுவான்.)"/>
    </sura>
    <sura index="90" name="">
        <aya index="1, 2"
            text="(நபியே!) நீர் இந்த (மக்கா) நகரில் தங்கியிருக்கும் நிலையில், இந்நகரின்மீது சத்தியம் செய்கிறேன்."/>
        <aya index="3" text="தந்தையின்மீதும், அவர் பெற்றெடுத்த பிள்ளையின்மீதும் சத்தியமாக!"/>
        <aya index="4" text="மனிதனைக் கஷ்டத்தில் உள்ளவனாகவே நாம் படைத்துள்ளோம்."/>
        <aya index="5" text="தன்மீது எவரும் ஆற்றல் பெற மாட்டார் என அவன் நினைக்கிறானா?"/>
        <aya index="6" text="&quot;ஏராளமான செல்வத்தைச் செலவிட்டு விட்டேன்&quot; எனக் கூறுகிறான்."/>
        <aya index="7" text="தன்னை யாரும் பார்க்கவில்லை என்று எண்ணிக் கொள்கிறானா?"/>
        <aya index="8, 9"
            text="அவனுக்கு நாம் இரு கண்களையும், நாவையும், இரு உதடுகளையும் ஏற்படுத்தவில்லையா?"/>
        <aya index="10" text="(நல்லது, கெட்டது ஆகிய) இரு வழிகளை அவனுக்குக் காட்டியுள்ளோம்."/>
        <aya index="11" text="எனினும் அவன் கணவாயைக் கடக்கவில்லை.638"/>
        <aya index="12" text="கணவாய் என்றால் என்னவென்று உமக்கு அறிவித்தது எது?"/>
        <aya index="13, 14, 15, 16, 17"
            text="(அது) அடிமையை விடுதலை செய்வதும், உறவினராக இருக்கும் அநாதைக்கோ அல்லது வறுமையில் வாடும் ஏழைக்கோ பசியுடைய நாளில் உணவளிப்பதும் ஆகும்.639 பின்னர் இறைநம்பிக்கை கொண்டு, ஒருவருக்கொருவர் பொறுமையை மேற்கொள்ளுமாறும் அன்பு செலுத்துமாறும் அறிவுறுத்தக் கூடியவர்களில் ஆகிவிடுவதாகும்."/>
        <aya index="18" text="அவர்களே வலதுபுறத்தார்."/>
        <aya index="19" text="நமது வசனங்களை மறுப்போரே இடதுபுறத்தார்."/>
        <aya index="20" text="மூடப்பட்ட நெருப்பே அவர்கள்மீது இருக்கும்."/>
    </sura>
    <sura index="91" name="">
        <aya index="1" text="சூரியன்மீதும், அதன் வெளிச்சத்தின்மீதும் சத்தியமாக!640"/>
        <aya index="2" text="அதைத் தொடர்ந்து வரும் சந்திரன்மீது சத்தியமாக!"/>
        <aya index="3, 4"
            text="(சூரியனாகிய) அதை வெளிப்படுத்திக் காட்டும் பகலின்மீது சத்தியமாக! அதை மூடிக்கொள்ளும் இரவின்மீது சத்தியமாக!"/>
        <aya index="5" text="வானத்தின்மீதும், அதைக் கட்டமைத்தவன்மீதும் சத்தியமாக!"/>
        <aya index="6" text="பூமியின்மீதும், அதை விரித்தவன்மீதும் சத்தியமாக!"/>
        <aya index="7" text="உள்ளத்தின்மீதும், அதை நெறிப்படுத்தியவன்மீதும் சத்தியமாக!641"/>
        <aya index="8" text="அதன் பாவத்தையும், நன்மையையும் அதற்கு உணர்த்தினான்."/>
        <aya index="9" text="அ(வ்வுள்ளத்)தைத் தூய்மைப்படுத்தியவர் வெற்றி பெற்று விட்டார்."/>
        <aya index="10" text="அதை மாசுபடுத்தியவர் தோல்வியடைந்து விட்டார்."/>
        <aya index="11" text="ஸமூது சமுதாயத்தினர் தமது வரம்புமீறலால் பொய்யெனக் கூறினர்."/>
        <aya index="12, 13"
            text="அவர்களில் பாக்கியமிழந்த ஒருவன் விரைவாக எழுந்து வந்தபோது, &quot;அல்லாஹ்வின் ஒட்டகத்தையும், அது நீரருந்துவதையும் (தடுக்காதீர்கள்)!&quot; என்று அவர்களிடம் அல்லாஹ்வின் தூதர் (ஸாலிஹ்) கூறினார்.642"/>
        <aya index="14"
            text="ஆனால், அவரைப் பொய்யரெனக் கூறி அதை அறுத்து விட்டனர். எனவே அவர்களின் பாவத்தின் காரணமாக அவர்களை இறைவன் அடியோடு அழித்துத் தரைமட்டமாக்கினான்."/>
        <aya index="15" text="அதன் முடிவைப் பற்றி அவன் பயப்படவில்லை."/>
    </sura>
    <sura index="92" name="">
        <aya index="1" text="இரவு மூடிக் கொள்ளும்போது அதன்மீது சத்தியமாக!"/>
        <aya index="2" text="பகல் ஒளிரும்போது அதன்மீது சத்தியமாக!"/>
        <aya index="3" text="ஆணையும், பெண்ணையும் படைத்தவன்மீது சத்தியமாக!"/>
        <aya index="4" text="உங்கள் முயற்சி பலவாறாக உள்ளது."/>
        <aya index="5, 6, 7"
            text="(தர்மம்) கொடுத்து, (அல்லாஹ்வை) அஞ்சி, நல்லவற்றை உண்மையாக்கியவருக்கு எளிதானதை நோக்கி வழிகாட்டுவோம்.643"/>
        <aya index="8, 9, 10"
            text="கஞ்சத்தனம் செய்து, புறக்கணித்து, நல்லவற்றைப் பொய்யெனக் கூறியவருக்குச் சிரமமான பாதையையே காட்டுவோம்."/>
        <aya index="11" text="அவன் (நரகத்தில்) விழும்போது அவனது செல்வம் அவனைக் காப்பாற்றாது."/>
        <aya index="12" text="நேர்வழி காட்டுவது நமது பொறுப்பாகும்."/>
        <aya index="13" text="மறுமையும், இம்மையும் நமக்குரியதே!"/>
        <aya index="14" text="கொழுந்து விட்டெரியும் நரகத்தைப் பற்றி உங்களை எச்சரிக்கிறேன்."/>
        <aya index="15" text="பாக்கியமிழந்தவனைத் தவிர யாரும் அதில் நுழையமாட்டார்."/>
        <aya index="16" text="அவனே பொய்யெனக் கூறிப் புறக்கணித்தான்."/>
        <aya index="17" text="இறையச்சமுடையவர் அதைவிட்டும் தூரமாக்கப்படுவார்."/>
        <aya index="18" text="அவர் தூய்மையடைவதற்காகத் தனது செல்வத்தைக் கொடுத்தவர்."/>
        <aya index="19, 20"
            text="யாருக்கும் திருப்பிச் செலுத்த வேண்டிய எந்தக் கைம்மாறும் அவருக்கு இருக்கவில்லை. உயர்ந்தவனாகிய அல்லாஹ்வின் முகத்தை நாடுவதைத் தவிர!"/>
        <aya index="21" text="விரைவில் அவர் திருப்தியடைவார்."/>
    </sura>
    <sura index="93" name="">
        <aya index="1" text="முற்பகல்மீது சத்தியமாக!"/>
        <aya index="2" text="இருள் சூழும்போது இரவின்மீது சத்தியமாக!"/>
        <aya index="3" text="(நபியே!) உமது இறைவன் உம்மைக் கைவிடவில்லை; வெறுக்கவுமில்லை.644"/>
        <aya index="4, 5"
            text="உமக்கு இவ்வுலகைவிட மறுமைதான் சிறந்ததாகும்.645 விரைவில் உமது இறைவன் உமக்கு வழங்குவான். அப்போது நீர் திருப்தியடைவீர்."/>
        <aya index="6" text="அவன் உம்மை அநாதையாகக் கண்டு, பின்னர் அடைக்கலம் அளிக்கவில்லையா?"/>
        <aya index="7" text="உம்மை வழியறியாதவராகக் கண்டு, பின்னர் நேர்வழி காட்டினான்."/>
        <aya index="8" text="அவன் உம்மை ஏழையாகக் கண்டு, பின்னர் தன்னிறைவு அடைந்தவராக்கினான்.646"/>
        <aya index="9" text="எனவே, அநாதையிடம் கடுமை காட்டாதீர்!"/>
        <aya index="10" text="யாசகம் கேட்பவரை விரட்டி விடாதீர்!"/>
        <aya index="11" text="உமது இறைவனின் அருட்கொடையை எடுத்துரைப்பீராக!"/>
    </sura>
    <sura index="94" name="">
        <aya index="1" text="(நபியே!) உமது உள்ளத்தை உமக்கு நாம் விரிவாக்கவில்லையா?"/>
        <aya index="2" text="உம்மிடமிருந்து உமது சுமையை இறக்கினோம்."/>
        <aya index="3" text="அது உமது முதுகை முறித்துக் கொண்டிருந்தது."/>
        <aya index="4" text="உமது புகழை உமக்கு உயர்த்தினோம்."/>
        <aya index="5" text="கஷ்டத்துடனே எளிதானதும் இருக்கிறது."/>
        <aya index="6" text="கஷ்டத்துடனே எளிதானதும் இருக்கிறது."/>
        <aya index="7" text="எனவே, நீர் ஓய்வாகும்போது (வணக்கத்தில்) முனைப்புடன் ஈடுபடுவீராக!"/>
        <aya index="8" text="உமது இறைவனிடமே ஆதரவு வைப்பீராக!"/>
    </sura>
    <sura index="95" name="">
        <aya index="1" text="அத்தி மரத்தின்மீதும், ஸைத்தூன் மரத்தின்மீதும் சத்தியமாக!647"/>
        <aya index="2" text="'தூர் ஸினாய்' மலையின்மீதும் சத்தியமாக!"/>
        <aya index="3" text="பாதுகாப்பான இந்த (மக்கா) நகரின்மீது சத்தியமாக!"/>
        <aya index="4" text="மனிதனை அழகிய தோற்றத்தில் நாம் படைத்தோம்."/>
        <aya index="5" text="பிறகு அவனைத் தாழ்ந்தோரிலும் தாழ்ந்தவனாக்கினோம்."/>
        <aya index="6"
            text="இறைநம்பிக்கை கொண்டு, நற்செயல்கள் செய்வோரைத் தவிர! அவர்களுக்கு முடிவுறாத கூலி உண்டு."/>
        <aya index="7"
            text="(மனிதனே!) இதற்குப் பிறகும் தீர்ப்பு நாள் விஷயத்தில் உன்னை மறுக்கச் செய்வது எது?"/>
        <aya index="8" text="தீர்ப்பளிப்போரில் அல்லாஹ் மிகச் சிறந்த தீர்ப்பளிப்பவன் இல்லையா?"/>
    </sura>
    <sura index="96" name="">
        <aya index="1" text="(நபியே!) படைத்த உமது இறைவனின் பெயரால் ஓதுவீராக!648"/>
        <aya index="2" text="சூல்கொண்ட கருமுட்டையிலிருந்து அவன் மனிதனைப் படைத்தான்."/>
        <aya index="3" text="ஓதுவீராக! உமது இறைவன் மிகவும் கண்ணியமிக்கவன்."/>
        <aya index="4" text="அவனே எழுதுகோல் மூலம் (எழுதக்) கற்றுக் கொடுத்தான்."/>
        <aya index="5" text="மனிதன் அறியாதவற்றையெல்லாம் அவனுக்குக் கற்றுக்கொடுத்தான்."/>
        <aya index="6, 7"
            text="ஆனால் மனிதனோ தன்னைத் தன்னிறைவு பெற்றவனாகக் கருதி வரம்பு மீறுகிறான்."/>
        <aya index="8" text="உமது இறைவனிடமே மீளுதல் உள்ளது."/>
        <aya index="9, 10" text="(நமது) அடியார் தொழும்போது தடுப்பவனை நீர் பார்த்தீரா?"/>
        <aya index="11, 12"
            text="நீர் கவனித்தீரா? அவர் நேர்வழியில் இருந்தாலுமா? அல்லது இறையச்சத்தை ஏவுபவராக இருந்தாலுமா?"/>
        <aya index="13, 14"
            text="நீர் கவனித்தீரா? அவன் பொய்யெனக் கூறிப் புறக்கணித்தால், அல்லாஹ் பார்க்கிறான் என்பதை அவன் அறியவில்லையா?"/>
        <aya index="15"
            text="அவ்வாறில்லை! அவன் விலகிக் கொள்ளாவிட்டால் முன்நெற்றியைப் பிடித்திழுப்போம்."/>
        <aya index="16" text="அது தவறிழைத்துப் பொய்யுரைக்கும் முன்நெற்றியாகும்."/>
        <aya index="17" text="அவன் தன் அவையோரை அழைக்கட்டும்!649"/>
        <aya index="18" text="நாம் நரகத்தின் காவலர்களை அழைப்போம்."/>
        <aya index="19"
            text="உறுதியாக, அவனுக்கு நீர் கட்டுப்படாதீர்! (இறைவனுக்கு) ஸஜ்தா செய்து, நெருங்குவீராக!650"/>
    </sura>
    <sura index="97" name="">
        <aya index="1" text="இ(வ் வேதத்)தை மதிப்புமிக்க இரவில் இறக்கினோம்."/>
        <aya index="2" text="மதிப்புமிக்க இரவு என்னவென்று உமக்கு அறிவித்தது எது? 651"/>
        <aya index="3" text="மதிப்புமிக்க அந்த இரவு ஆயிரம் மாதங்களைவிடச் சிறந்ததாகும்."/>
        <aya index="4"
            text="அதில் வானவர்களும், (ஜிப்ரீல் எனும்) ரூஹூம் தமது இறைவனின் ஆணைப்படி ஒவ்வொரு செயல்திட்டத்துடன் இறங்குகின்றனர்."/>
        <aya index="5" text="அமைதி (நிறைந்த இரவு). அது, அதிகாலை உதயமாகும்வரை இருக்கும்."/>
    </sura>
    <sura index="98" name="">
        <aya index="1"
            text="வேதக்காரர்களிலும், இணைவைப்போரிலும் உள்ள இறை மறுப்பாளர்கள் தம்மிடம் தெளிவான சான்று வரும்வரை (வழிகேட்டிலிருந்து) விலகுவோராக இல்லை.652"/>
        <aya index="2"
            text="(இவர்) அல்லாஹ்விடமிருந்து வந்துள்ள தூதர். அவர் தூய ஏடுகளை ஓதிக் காட்டுகிறார்."/>
        <aya index="3" text="அதில் உறுதியான சட்டங்கள் உள்ளன."/>
        <aya index="4"
            text="வேதம் வழங்கப்பட்டோர், தம்மிடம் தெளிவான சான்று வந்த பிறகே பிளவுபட்டனர்."/>
        <aya index="5"
            text="அவர்கள் வாய்மை நெறியில் நின்று, அல்லாஹ்வுக்கே வணக்கத்தை உரித்தாக்கியவர்களாக அவனை வணங்கவும், தொழுகையை நிலைநிறுத்தவும், ஸகாத்தைக் கொடுக்கவுமே ஆணையிடப்பட்டிருந்தனர். இதுவே நேரான மார்க்கமாகும். 653"/>
        <aya index="6"
            text="வேதக்காரர்களிலும், இணைவைப்போரிலும் உள்ள இறை மறுப்பாளர்கள் நரக நெருப்பில் இருப்பார்கள். அதில் நிரந்தரமாக இருப்பார்கள். அவர்களே படைப்பினங்களில் மிகக் கெட்டவர்கள்."/>
        <aya index="7"
            text="யார் இறைநம்பிக்கை கொண்டு, நற்செயல்கள் செய்கிறார்களோ அவர்களே படைப்பினங்களில் மிகச் சிறந்தவர்கள்."/>
        <aya index="8"
            text="அவர்களின் இறைவனிடம் அவர்களுக்குரிய கூலி நிலையான சொர்க்கங்களாகும். அவற்றின் கீழ் ஆறுகள் ஓடும். அதில் என்றென்றும் நிரந்தரமாக இருப்பார்கள். அவர்களை அல்லாஹ் பொருந்திக் கொண்டான். அவர்களும் அவனைப் பொருந்திக் கொண்டனர். இது, தமது இறைவனை அஞ்சுவோருக்குரியது."/>
    </sura>
    <sura index="99" name="">
        <aya index="1" text="பூமி கடுமையாக உலுக்கப்படும்போது,"/>
        <aya index="2" text="பூமி, தனது சுமைகளைப் வெளியாக்கி விடும்போது,"/>
        <aya index="3" text="&quot;இதற்கு என்ன நேர்ந்து விட்டது?&quot; என்று மனிதன் கேட்கும்போது,"/>
        <aya index="4, 5"
            text="அதற்கு உமது இறைவன் அறிவித்தபடி அது தனது செய்திகளை அன்று எடுத்துரைக்கும்."/>
        <aya index="6"
            text="தமது செயல்கள் தமக்குக் காட்டப்பட வேண்டும் என்பதற்காக அந்நாளில் மக்கள் கூட்டம் கூட்டமாகக் கிளம்பி வருவார்கள்."/>
        <aya index="7" text="யார் அணுவளவு நன்மை செய்கிறாரோ அவர் அதைக் கண்டு கொள்வார்.654"/>
        <aya index="8" text="யார் அணுவளவு தீமை செய்கிறாரோ அவர் அதைக் கண்டு கொள்வார்."/>
    </sura>
    <sura index="100" name="">
        <aya index="1" text="மூச்சிரைக்கப் பாய்ந்து செல்பவைமீது சத்தியமாக!"/>
        <aya index="2" text="தீப்பொறியைக் கிளப்புபவைமீது சத்தியமாக!"/>
        <aya index="3" text="அதிகாலையில் திடீர் தாக்குதல் தொடுப்பவைமீது சத்தியமாக!"/>
        <aya index="4" text="அதன் மூலம் புழுதியைக் கிளப்புபவைமீது சத்தியமாக!"/>
        <aya index="5" text="அதன் மூலம் படைகளுக்கு மத்தியில் செல்பவற்றின்மீது சத்தியமாக!"/>
        <aya index="6" text="மனிதன், தன் இறைவனுக்கு நன்றிகெட்டவனாகவே இருக்கிறான்."/>
        <aya index="7" text="அவனே அதற்குச் சாட்சியாகவும் இருக்கிறான்."/>
        <aya index="8" text="செல்வத்தை நேசிப்பதில் அவன் கடுமையானவனாக இருக்கிறான்."/>
        <aya index="9, 10"
            text="மண்ணறைகளில் உள்ளவை வெளிப்படுத்தப்படும்போது, (அவரவர்) உள்ளங்களில் உள்ளவை தெளிவாக்கப்படும்போது (என்ன நிகழும் என்பதை) அவன் அறிந்து கொள்ள வேண்டாமா?"/>
        <aya index="11" text="அன்று, அவர்களைப் பற்றி அவர்களின் இறைவனே நன்கறிந்தவன்."/>
    </sura>
    <sura index="101" name="">
        <aya index="1" text="நடுங்க வைக்கும் நிகழ்வு!"/>
        <aya index="2" text="நடுங்க வைக்கும் நிகழ்வு என்றால் என்ன?"/>
        <aya index="3" text="நடுங்க வைக்கும் நிகழ்வு என்னவென்று உமக்கு அறிவித்தது எது?"/>
        <aya index="4, 5"
            text="மனிதர்கள், அந்நாளில் சிதறடிக்கப்பட்ட ஈசல்களைப் போன்று ஆகிவிடுவார்கள். மலைகள், பிரித்தெடுக்கப்பட்ட வண்ணக் கம்பளியைப் போன்று ஆகிவிடும்."/>
        <aya index="6, 7"
            text="யாருக்கு, அவரது (நன்மையின்) எடைகள் கனத்து விட்டதோ அவர் திருப்தியடைந்த வாழ்வில் இருப்பார்."/>
        <aya index="8, 9"
            text="யாருக்கு, அவரது (நன்மையின்) எடைகள் இலேசாகி விட்டதோ அவரது தங்குமிடம் 'ஹாவியா' தான்."/>
        <aya index="10" text="அது என்னவென்று உமக்கு அறிவித்தது எது?"/>
        <aya index="11" text="(அது) கொழுந்துவிட்டு எரியும் நெருப்பாகும்."/>
    </sura>
    <sura index="102" name="">
        <aya index="1, 2"
            text="நீங்கள் மண்ணறைகளைச் சந்திக்கும் வரை, ஒருவருக்கொருவர் (செல்வத்தைப்) பெருக்கிக் கொள்வது உங்களைத் திசை திருப்பிவிட்டது.655"/>
        <aya index="3" text="அவ்வாறல்ல! நீங்கள் அறிந்து கொள்வீர்கள்."/>
        <aya index="4" text="பின்னரும் அவ்வாறல்ல! நீங்கள் அறிந்து கொள்வீர்கள்."/>
        <aya index="5"
            text="அவ்வாறல்ல! நீங்கள் உறுதியாக அறிந்திருந்தால் (திசை திரும்பி இருக்க மாட்டீர்கள்.)"/>
        <aya index="6" text="நீங்கள் நரகத்தைக் காண்பீர்கள்."/>
        <aya index="7" text="மேலும் நீங்கள் அதைக் கண்கூடாகக் காண்பீர்கள்!"/>
        <aya index="8"
            text="பின்னர், அந்நாளில் நீங்கள் இந்த அருட்கொடையைப் பற்றி விசாரிக்கப்படுவீர்கள்.656"/>
    </sura>
    <sura index="103" name="">
        <aya index="1" text="காலத்தின்மீது சத்தியமாக!"/>
        <aya index="2" text="மனிதன் நஷ்டத்திலேயே இருக்கிறான்."/>
        <aya index="3"
            text="இறைநம்பிக்கை கொண்டு, நற்செயல்கள் செய்து, உண்மையைக் கடைப்பிடிக்குமாறு ஒருவருக்கொருவர் அறிவுறுத்தி, பொறுமையை மேற்கொள்ளுமாறும் அறுவுறுத்திக் கொள்வோரைத் தவிர."/>
    </sura>
    <sura index="104" name="">
        <aya index="1" text="குறைகூறிப் புறம் பேசித் திரியும் ஒவ்வொருவருக்கும் கேடுதான்."/>
        <aya index="2" text="அவன் செல்வத்தைச் சேகரித்து அதை எண்ணிக் கொண்டிருந்தான்."/>
        <aya index="3"
            text="தனது செல்வம் (இவ்வுலகில்) தன்னை நிரந்தரமாக்கி வைக்கும் என அவன் நினைக்கிறான்."/>
        <aya index="4" text="அவ்வாறல்ல! அவன் 'ஹுதமா'வில் வீசியெறியப்படுவான்."/>
        <aya index="5" text="'ஹுதமா' என்றால் என்னவென்று உமக்கு அறிவித்தது எது?"/>
        <aya index="6" text="(அது) பற்ற வைக்கப்பட்ட அல்லாஹ்வின் நெருப்பாகும்."/>
        <aya index="7" text="அது இதயங்களை எட்டிவிடும்."/>
        <aya index="8, 9" text="அது நீண்ட கம்பங்களில் அவர்கள்மீது மூடப்பட்டதாக இருக்கும்."/>
    </sura>
    <sura index="105" name="">
        <aya index="1"
            text="உமது இறைவன் யானைப் படையினரை எவ்வாறு ஆக்கி விட்டான் என்பதை நீர் சிந்திக்கவில்லையா?657"/>
        <aya index="2" text="அவர்களின் சூழ்ச்சியை அவன் பாழாக்கி விடவில்லையா?"/>
        <aya index="3" text="கூட்டங் கூட்டமாகப் பறவைகளை அவர்களுக்கு எதிராக அனுப்பி வைத்தான்."/>
        <aya index="4" text="அவை, அவர்கள்மீது சுட்ட களிமண் கற்களை எறிந்தன."/>
        <aya index="5" text="மென்று தின்னப்பட்ட வைக்கோலைப் போல் அவர்களை ஆக்கி விட்டான்."/>
    </sura>
    <sura index="106" name="">
        <aya index="1" text="குரைஷிகளுக்கு(ப் பயணங்களில்) விருப்பம் ஏற்படுத்தியதற்காக,"/>
        <aya index="2, 3, 4"
            text="குளிர்கால, கோடைகாலப் பயணங்களில் அவர்களுக்கு விருப்பம் ஏற்படுத்தியதற்காக அவர்கள் (கஅபா எனும்) இந்த ஆலயத்தின் இறைவனை வணங்கட்டும். அவனே அவர்களின் பசிக்கு உணவளித்து, அச்சத்திலிருந்து அவர்களைப் பாதுகாத்தான்."/>
    </sura>
    <sura index="107" name="">
        <aya index="1" text="(நபியே!) தீர்ப்பு நாளைப் பொய்யெனக் கூறுபவனை நீர் பார்த்தீரா?"/>
        <aya index="2" text="அவன்தான் அநாதைகளைக் கடிந்து விரட்டுகிறான்."/>
        <aya index="3" text="ஏழைகளுக்கு உணவளிக்குமாறு அவன் தூண்டவில்லை."/>
        <aya index="4, 5"
            text="தமது தொழுகையில் அலட்சியமாக இருக்கும் தொழுகையாளிகளுக்குக் கேடுதான்.658"/>
        <aya index="6" text="அவர்கள் பிறருக்குக் காட்டு(வதற்காகவே தொழு)கிறார்கள்.659"/>
        <aya index="7" text="அற்பமான பொருளையும் (கொடுப்பதைத்) தடுக்கின்றனர்.660"/>
    </sura>
    <sura index="108" name="">
        <aya index="1" text="(நபியே!) உமக்குக் 'கவ்ஸர்' எனும் தடாகத்தைக் கொடுத்துள்ளோம்.661"/>
        <aya index="2"
            text="எனவே உமது இறைவனுக்காகவே தொழுவீராக! (அவனுக்கே) அறுத்துப் பலியிடுவீராக!"/>
        <aya index="3" text="உமது எதிரியே வழித்தோன்றல் அற்றவன்.662"/>
    </sura>
    <sura index="109" name="">
        <aya index="1, 2"
            text="(நபியே!) நீர் கூறுவீராக: இறைமறுப்பாளர்களே! நீங்கள் வணங்குபவற்றை நான் வணங்க மாட்டேன்.663"/>
        <aya index="3" text="நான் வணங்குபவனை நீங்கள் வணங்குவோர் அல்ல!"/>
        <aya index="4" text="நீங்கள் வணங்குபவற்றை நான் வணங்குபவன் அல்ல!"/>
        <aya index="5" text="நான் வணங்குபவனை நீங்கள் வணங்குவோர் அல்ல!"/>
        <aya index="6" text="உங்களின் மார்க்கம் உங்களுக்கு! எனது மார்க்கம் எனக்கு!"/>
    </sura>
    <sura index="110" name="">
        <aya index="1" text="(நபியே!) அல்லாஹ்வின் உதவியும், வெற்றியும் வரும்போது, 664"/>
        <aya index="2"
            text="மக்கள் கூட்டங் கூட்டமாக அல்லாஹ்வின் மார்க்கத்தில் நுழைவதை நீர் பார்க்கும்போது,"/>
        <aya index="3"
            text="உமது இறைவனின் புகழைக் கொண்டு போற்றுவீராக! அவனிடம் பாவ மன்னிப்புக் கோருவீராக! அவன் மன்னிப்புமிக்கவனாக இருக்கிறான்."/>
    </sura>
    <sura index="111" name="">
        <aya index="1" text="அபூலஹபின் இரு கைகளும் நாசமாகி விட்டன. அவனும் நாசமாகி விட்டான்.665"/>
        <aya index="2" text="அவனுடைய செல்வமும், அவன் சம்பாதித்தவையும் அவனுக்குப் பயனளிக்கவில்லை."/>
        <aya index="3, 4"
            text="அவனும், விறகு சுமக்கும் அவனது மனைவியும் கொழுந்து விட்டெரியும் நரக நெருப்பில் நுழைவார்கள்."/>
        <aya index="5" text="அவளுடைய கழுத்தில் முறுக்கேறிய ஈச்சங்கயிறு உள்ளது."/>
    </sura>
    <sura index="112" name="">
        <aya index="1" text="(நபியே!) நீர் கூறுவீராக: அல்லாஹ் ஒருவனே!666"/>
        <aya index="2" text="அல்லாஹ், தேவைகள் அற்றவன்."/>
        <aya index="3" text="அவன் (யாரையும்) பெறவில்லை. (யாராலும்) பெற்றெடுக்கப்படவும் இல்லை."/>
        <aya index="4" text="அவனுக்கு நிகராக எவருமே இல்லை."/>
    </sura>
    <sura index="113" name="">
        <aya index="1, 2, 3, 4, 5"
            text="&quot;அதிகாலையின் இறைவனிடம் பாதுகாவல் தேடுகிறேன். அவன் படைத்தவற்றின் தீங்கிலிருந்தும், இருள் சூழும்போது இரவின் தீங்கிலிருந்தும்,667 முடிச்சுகளில் ஊதுபவை(யான ஷைத்தான்)களின் தீங்கிலிருந்தும்,668 பொறாமைக்காரன் பொறாமைப்படும்போது அவனது தீங்கிலிருந்தும் (பாதுகாவல் தேடுகிறேன்)&quot; என்று கூறுவீராக!"/>
    </sura>
    <sura index="114" name="">
        <aya index="1, 2, 3, 4, 5, 6"
            text="&quot;மனிதர்களின் கடவுளும், மனிதர்களின் அரசனுமாகிய மனிதர்களின் இறைவனிடம் பாதுகாவல் தேடுகிறேன். மறைந்திருந்து தீய எண்ணங்களை ஏற்படுத்துபவனின் தீங்கிலிருந்து (பாதுகாவல் தேடுகிறேன்.) அவன் மனிதர்களின் உள்ளங்களில் தீய எண்ணங்களை ஏற்படுத்துகிறான். (இத்தகையோர்) ஜின்களிலும், மனிதர்களிலும் உள்ளனர்&quot; என்று கூறுவீராக!669"/>
    </sura>
</quran>